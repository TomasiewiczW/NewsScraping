;Title;Address;Article text
0;Siły Zbrojne Ukrainy wyeliminowały kolejnego rosyjskiego dowódcę;https://wydarzenia.interia.pl/raporty/raport-ukraina-rosja/aktualnosci/news-sily-zbrojne-ukrainy-wyeliminowaly-kolejnego-rosyjskiego-dow,nId,6055831;" Kolejne straty po stronie rosyjskiej armii. Wyeliminowano podpułkownika Ołeksandra Dosiagajewa - informują Siły Zbrojne Ukrainy. Siły Zbrojne Ukrainy donoszą o kolejnej rosyjskiej ofierze wśród dowódców. Jak przekazał Ukrinform, zlikwidowany został oficer ze 104. pułku desantowego, podpułkownik Ołeksandr Dosiagajew. Poinformował o tym także Departament Komunikacji Strategicznej AFU StratCom na swojej stronie na Facebooku. Jak można przeczytać we wpisie, ""Ołeksandr wygrał w kategorii 'Skrzydlatej piechoty' na festiwalu 'Armia Rosji 2021', ale podczas spotkania z ukraińskimi żołnierzami to nie wystarczyło."" Ukrinform przypomina także, że na początku maja David Petraeus, były dyrektor CIA przekazał, że w Ukrainie zginęło już co najmniej 10. rosyjskich generałów. Natomiast od początku inwazji rosyjskiej na Ukrainę zginęło już w sumie około 30 tys. rosyjskich żołnierzy. "
1;Eksperci: Zakażeni małpią ospą powinni izolować się od zwierząt;https://wydarzenia.interia.pl/zagranica/news-eksperci-zakazeni-malpia-ospa-powinni-izolowac-sie-od-zwierz,nId,6057247;" Przez 21 dni pacjenci, u których wykryto infekcję małpią ospą, nie powinni kontaktować się ze swoimi zwierzętami, by ich nie zakazić - zaleciła brytyjska Agencja Bezpieczeństwa Zdrowia (UKHSA). Brytyjscy specjaliści przestrzegli ponadto, że podatne na tego wirusa mogą być gryzonie. Jak przypomnieli, zainfekowane zwierzę może zakazić małpią ospą również człowieka. Do tej pory w Wielkiej Brytanii 106 osób zakaziło się wirusem małpiej ospy. Choć według naczelnej weterynarz Anglii Christine Middlemiss jak dotąd nie wykryto żadnych przypadków małpiej ospy u zwierząt domowych, a ryzyko jest nadal niskie, szczególnie podatne na tę chorobę mogą być myszoskoczki, chomiki i inne gryzonie. Wytyczne UKHSA i innych organów zajmujących się zdrowiem zalecają, aby zwierzaki takie jak świnki morskie, szczury czy myszy zostały usunięte z gospodarstwa domowego osoby zakażonej ospą małpią na 21 dni i przetestowane pod kątem choroby. Inne zwierzęta, np. psy i koty, należy umieścić w izolacji gospodarstwa domowego z regularnymi kontrolami weterynaryjnymi, aby ""upewnić się, że nie zaobserwowano żadnych objawów klinicznych"". Z kolei Department for Environment, Food and Rural Affairs (Defra) zaleca, aby ""jeśli to możliwe"" pacjent unikał przygotowywania jedzenia lub pielęgnacji swojego zwierzęcia, jeśli może to zrobić ktoś inny w gospodarstwie domowym.Zakażone przez człowieka zwierzę może zakazić kolejne zwierzę - lub człowieka. Szacuje się, że gryzonie są hodowane w Wielkiej Brytanii w dwóch milionach gospodarstw domowych. Europejskie Centrum Kontroli Chorób (ECDC) twierdzi, że zdarzenie w którym człowiek zakaża zwierzę domowe, może potencjalnie doprowadzić do zadomowienia się wirusa w europejskiej faunie, chociaż ryzyko to jest ""bardzo niskie""."
2;Szpitale na Krymie nie przyjmują cywilów. Miejsca tylko dla rosyjskich żołnierzy;https://wydarzenia.interia.pl/raporty/raport-ukraina-rosja/aktualnosci/news-szpitale-na-krymie-nie-przyjmuja-cywilow-miejsca-tylko-dla-r,nId,6057244;" Sztab Generalny Sił Zbrojnych Ukrainy przekazał najnowsze informacje z anektowanego przez Rosję Krymu. Okazuje się, że cywile mają tam nie być przyjmowani do szpitali, by zrobić miejsce dla rannych rosyjskich żołnierzy.  Okupacyjna administracja Krymu wydała rozporządzenie w sprawie wstrzymania przyjmowania na leczenie cywilów, by zwolnić miejsca dla rannych wojskowych - pisze sztab w 95. dniu rosyjskiej inwazji. Według niego na półwyspie intensywnie prowadzone są akcje krwiodawstwa. Wcześniej o sytuacji w szpitalach i ""przymusowym"" oddawaniu krwi na Krymie informowała ukraińska rzeczniczka praw człowieka Ludmyła Denisowa. Sztab informuje, że przeciwnik, by uzupełnić straty, wyposaża siły wyciągniętym z magazynów przestarzałym uzbrojeniem i sprzętem, np. czołgami T-62 i wozami bojowymi BMP-1. W komunikacie czytamy, że minionej doby w Donbasie siły ukraińskie odparły siedem ataków przeciwnika, zniszczyły jeden wrogi czołg, sześć pojazdów oraz bezzałogowiec. Rosjanie prowadzą działania ofensywne na kierunku donieckim, aktywnie wykorzystując siły i zasoby wojsk rakietowych, artylerii i walki radioelektronicznej. Wzmocnili intensywność działań lotnictwa. Siły przeciwnika próbują umocnić swoje pozycje w pobliżu miasta Łyman. W okolicy Siewierodoniecka Rosjanie prowadzili działania szturmowe przy pomocy artylerii. Walki trwają."
3;Noc spadających gwiazd. 30 i 31 maja czeka nas deszcz meteorów?;https://wydarzenia.interia.pl/nauka/news-noc-spadajacych-gwiazd-30-i-31-maja-czeka-nas-deszcz-meteoro,nId,6050993;" Kiedy będzie najbliższa noc spadających gwiazd? Już pod koniec maja możemy być świadkami niezwykłego spektaklu lub... nie. Wiele zależy od rozwoju niezwykłej komety SW3, którą zauważono po raz pierwszy ponad 90 lat temu. Zatem czy będzie deszcz meteorów? Czy 30 i 31 maja czeka nas noc spadających gwiazd?  Deszcz meteorów w maju dla astronomów nie jest niczym niezwykłym. Co dzień Ziemia jest bombardowana milionami kawałków pędzących przez Układ Słoneczny. Większość nie jest większa niż kurz i piasek, jednak zapowiadany deszcz meteorów może stworzyć niezwykły spektakl smug światła. A to na pewno zainteresuje entuzjastów spoglądania w niebo. Deszcze meteorów w maju mogą pojawić się na niebie dzięki szczątkom rozbitej komety 73P/Schwassmann-Wachmann, znanej również pod nazwą SW3. Ta należy do komet Jowisza, a odkryta została w 1930 roku przez niemieckich badaczy. Obiecany pod koniec maja deszcz meteorów jest związany właśnie z tą kometą i jej niezwykłą historią. Kometa SW3 okrążała Słońce co 6 lat, jednak była tak słaba, że kolejny raz zaobserwowano ją dopiero w latach 70. W 1995 roku astronomowie odkryli, że kometa Jowisza jest około 600 razy jaśniejsza i przeszła od słabej do widocznej gołym okiem smugi. Po dalszych badaniach astronomowie zdali sobie sprawę, że rozbiła się, a w 2006 roku rozpadła się na prawie 70 kawałków i od tego czasu dalej się rozpada. Zobacz także: Asteroida zbliża się do Ziemi. Największy taki obiekt w ostatnich miesiącach Ten rozpad komety może być potencjalnym źródłem niezwykłego deszczu meteorów 30 i 31 maja. Jak donosi Bill Cooke z NASA to wydarzenie z kategorii ""wszystko albo nic"". Deszcz meteorów i jego skala zależą przede wszystkim od siły defragmentacji komety SW3.  Pozostałości po komecie SW3 zostały nazwane rojem Tau Herkulidy. W porównaniu z Geminidami albo Kwadrantydami rój ten jest niemal nieaktywny. Coroczne maksimum jego aktywności to zaledwie dwie spadające gwiazdy widoczne w ciągu godziny. Tym razem jednak może być inaczej.  Jak donosi NASA, jeżeli szczątki z SW3 oddzielą się od komety i będą przemieszczały się z prędkością ponad 416 km/h, będziemy świadkami niezwykłego deszczu meteorów. Jednak w momencie, gdy szczątki osiągną prędkość wyrzutu dochodzącą do kilkudziesięciu kilometrów, nic nie dotrze na Ziemię i nie będzie meteorów z tej komety.  Według zapowiedzi, w pozostałości po komecie SW3 możemy wlecieć już niebawem. Kiedy deszcz meteorów? Kulminacja tego niezwykłego widowiska należy spodziewać się 31 maja około godz. 7:00 czasu polskiego. Niestety, o tej godzinie w Polsce będzie już jasno, dlatego obserwacje warto rozpocząć wczesnym rankiem. Deszcz meteorów powinien być widoczny gołym okiem, a najłatwiej będzie go zaobserwować, kierując wzrok w zenit, czyli punkt na niebie dokładnie ponad pozycją obserwatora. Najlepiej widowisko nocy spadających gwiazd oglądać daleko od jakiegokolwiek oświetlenia tak, by mieć jak najlepszy widok na niebo. "
4;"Hiszpania: Protest przeciwko prostytucji. ""Nie jesteśmy towarem""";https://wydarzenia.interia.pl/zagranica/news-hiszpania-protest-przeciwko-prostytucji-nie-jestesmy-towarem,nId,6057236;" Podczas sobotniej demonstracji w stolicy kraju, Madrycie, tysiące osób domagało się wprowadzenia zakazu prostytucji. Demonstranci, w większości kobiety, przemaszerowali dwa kilometry jedną z głównych ulic Madrytu, Gran Via, między fontanną Cibeles a Plaza de Espana.
 Protestujący nieśli transparenty z hasłami: ""My, kobiety, nie jesteśmy towarem"" i ""Prostytucja to nie zawód"" skandowali: ""Stop wykorzystywaniu seksualnemu"". W czwartek parlament Hiszpanii zatwierdził projekt ustawy zaostrzającej przepisy dotyczące przestępstw na tle seksualnym. Nowe prawo przewiduje również zakaz reklamowania prostytucji. Ustawa musi zostać zatwierdzona przez Senat, wyższą izbę hiszpańskiego parlamentu. Dla aktywistów zaproponowane rozwiązania nie są wystarczające. - Działania podjęte przez rząd to łatanie dziur, które nie rozwiązują podstawowego problemu - powiedziała gazecie ""El Pais"" Laura Rivas, rzeczniczka ""Ruchu Feministycznego w Madrycie"". Rivas dodała, że demonstranci wyszli na ulice: ""ponieważ potrzebujemy kompleksowej odpowiedzi, która doprowadzi do zniesienia prostytucji"". Jedna z protestujących powiedziała agencji informacyjnej Europa Press: ""Prostytucja to niewolnictwo XXI wieku"". Prostytucja w Hiszpanii została zdekryminalizowana w 1995 roku. Samo zjawisko prostytucji nie jest bezpośrednio uregulowane w hiszpańskim kodeksie karnym, ale wykorzystywanie seksualne, np. sutenerstwo, jest nielegalne. W 2016 roku UNAIDS, który jest projektem Organizacji Narodów Zjednoczonych, którego celem jest koordynacja i poprawa skuteczności działań poszczególnych krajów w walce z HIV i AIDS, szacował, że w Hiszpanii jest ponad 70 tysięcy osób zajmujących się prostytucją. Do udziału w demonstracji wezwało 175 organizacji. Według szacunków policji, w akcji wzięło udział ponad 7000 osób. Protest odbył się bez incydentów. "
5;Izrael. Żydzi organizują Paradę Flagi. Napięta sytuacja w Jerozolimie;https://wydarzenia.interia.pl/zagranica/news-izrael-zydzi-organizuja-parade-flagi-napieta-sytuacja-w-jero,nId,6057234;" W niedzielę marsz izraelskich Żydów przejdzie przez serce muzułmańskiej dzielnicy Starego Miasta w Jerozolimie, aby upamiętnić zdobycie przez Izrael tych terenów w czasie wojny sześciodniowej w 1967 roku. Wydarzenie jest cykliczne, ale tym razem organizowane jest w okresie szczególnie wysokiego napięcia między Żydami a Hamasem. Dla islamistycznego ugrupowania marsz jest ""prowokacją"", dlatego wezwało do ""powstania w obronie Jerozolimy"". W marszu tradycyjnie biorą udział tysiące młodych Żydów, wielu z nich z izraelskimi flagami, tańczących i śpiewających pieśni patriotyczne, którzy przemierzają mozaikę uliczek biegnących przez historyczne dzielnice Jerozolimy. Dla ludności palestyńskiej wydarzenie jest prowokacją i naruszeniem jednego z niewielu miejsc w mieście, które zachowuje silny arabski charakter. Hamas, islamistyczna grupa kontrolująca Strefę Gazy, na początku zeszłorocznej procesji wystrzeliła rakiety w kierunku Izraela, wywołując 11-dniową wojnę, która pociągnęła za sobą setki ofiar. W sobotę organizacja wezwała Palestyńczyków w Strefie Gazy, na Zachodnim Brzegu i w Jerozolimie, a także izraelską mniejszość arabską, która jest Palestyńczykami z pochodzenia i Izraelczykami z obywatelstwa, do ""powstania w niedzielę w obronie Jerozolimy i meczetu Al-Aksa"". W zeszłym tygodniu minister bezpieczeństwa wewnętrznego Izraela Omer Bar-Lew oznajmił, że uczestnicy marszu będą mogli wejść na teren Starego Miasta przez Bramę Damasceńską, która prowadzi do dzielnicy muzułmańskiej. Decyzja ta została potępiona przez Palestyńczyków. W zeszłym roku, ze względu na niestabilną sytuację, uczestnikom przemarszu nie pozwolono na przejście tą trasą. Premier Izraela Naftali Bennett, mimo apeli niektórych koalicjantów o ponowne przemyślenie kwestii marszu, jak dotąd nie zgodził się na żadne zmiany. ""Parada Flagi odbędzie się jak zwykle zgodnie z zaplanowaną trasą, tak jak to miało miejsce od dziesięcioleci"" - poinformowało w piątek jego biuro, dodając, że będzie na bieżąco monitorować sytuację. Jerozolima i jej święte miejsca, czczone zarówno przez muzułmanów, Żydów, jak i chrześcijan, leżą w centrum trwającego od dziesięcioleci konfliktu izraelsko-palestyńskiego. Izrael uważa całą Jerozolimę za swoją wieczną i niepodzielną stolicę, podczas gdy Palestyńczycy chcą, aby wschodnia część stała się stolicą ich przyszłego państwa. Hamas, uznawany przez rządy państw zachodnich za organizację terrorystyczną, uważa cały obszar współczesnego Izraela za okupowany. Napięcie w mieście rośnie od tygodni. W kwietniu, podczas świętego dla muzułmanów miesiąca Ramadan, doszło do wielokrotnych starć między Palestyńczykami a policją izraelską na terenie kompleksu Al-Aksa. Muzułmanie byli poruszeni rosnącą liczbą Żydów odwiedzających Wzgórze Świątynne.  Meczet Al-Aksa jest trzecim najświętszym miejscem w islamie. Wzgórze Świątynne, na którym znajduje się  meczet, jest również świętym miejscem dla Żydów, ponieważ jest pozostałością po ich dwóch starożytnych świątyniach. Niedzielny marsz ma się zakończyć przy Ścianie Płaczu, żydowskim miejscu modlitwy, która jest częścią muru będącej zachodnią ścianą kompleksu Wzgórza Świątynnego i znajduje się poniżej meczetu Al-Aksa."
6;Trudna sytuacja Ukraińców w Siewierodoniecku. Toczą się zacięte walki;https://wydarzenia.interia.pl/raporty/raport-ukraina-rosja/aktualnosci/news-trudna-sytuacja-ukraincow-w-siewierodoniecku-tocza-sie-zacie,nId,6057230;" Szef administracji Siewierodoniecka Ołeksandr Striuk powiedział w CNN, że wojska ukraińskie w Siewierodoniecku w obwodzie ługańskim są w ""trudnej sytuacji obronnej"", a na obrzeżach miasta trwają walki.  - Odgłosy walk słychać w okolicach centralnego dworca autobusowego. Nasze wojsko jest w trudnej sytuacji obronnej. Miasto jest nieustannie ostrzeliwane - przekazał Striuk w sobotę. Powiedział, że sztab humanitarny w mieście jest praktycznie zablokowany i jego pracę wstrzymano, bo poruszanie się po mieście jest niebezpieczne. Według Striuka najbardziej zacięte walki toczą się wokół hotelu Mir oraz na obrzeżach miasta. Sztab Generalny Sił Zbrojnych Ukrainy przekazał w niedzielę rano, że o Siewierodonieck toczą się walki, a Rosjanie szturmują miasto i atakują je artylerią. Jak mówił Striuk stacji CNN, w Siewierodoniecku nie ma łączności komórkowej i została odcięta elektryczność. Woda jest dostarczana przy pomocy generatorów do otwartych zbiorników, których jest sześć lub siedem. - To bardzo niebezpieczne, bo jak tylko ludzie się zgromadzą, by nabrać wody, zaczyna się ostrzał - podkreślił. Striuk wyraził jednak przekonanie, że miasto może przetrzymać rosyjskie ataki pod warunkiem dostaw. - Wciąż są możliwości dotarcia do miasta. Można dostarczać małe ładunki. Jest to wyjątkowo trudne, ale jeszcze możliwe - powiedział. Ewakuację uznał za bardzo niebezpieczną. - Wywozimy mało osób, a pierwszeństwo mają ranni, bo w mieście opieka medyczna jest zapewniona tylko na podstawowym poziomie - dodał. "
7;Mer Mariupola: Przez choroby zakaźne mogą umrzeć tysiące mieszkańców Mariupola;https://wydarzenia.interia.pl/raporty/raport-ukraina-rosja/aktualnosci/news-mer-mariupola-przez-choroby-zakazne-moga-umrzec-tysiace-mies,nId,6057229;" Tysiące mieszkańców Mariupola mogą umrzeć z powodu chorób zakaźnych, takich jak czerwonka czy dżuma - zaalarmował mer tego okupowanego przez siły rosyjskie miasta na południowym wschodzie Ukrainy Wadym Bojczenko. W Mariupolu w wyniku zbrojnych działań Rosji zginęły 22 tysiące osób; spowodowało to pospieszne pochówki - powiedział mer, cytowany w sobotę wieczorem przez portal Ukraińska Prawda. W mieście pozostaje ponad 100 tysięcy mieszkańców, których nie wypuszczają okupanci - dodał przedstawiciel władz. - Do tego dochodzi niedziałająca kanalizacja, niezabieranie śmieci i pogorszenie warunków pogodowych, bo jesteśmy na progu lata, temperatura będzie rosnąć - kontynuował Wadym Bojczenko. - Nasi lekarze informują o zagrożeniu, które może pojawić się tego lata - wybuchy chorób zakaźnych - czerwonki, dżumy i innych. Te choroby mogą zabrać (życie) tysiącom mieszkańców Mariupola - ostrzegł mer. "
8;Zagraniczne media: Polska poświęca swoją turystykę dla uchodźców z Ukrainy;https://wydarzenia.interia.pl/raporty/raport-ukraina-rosja/aktualnosci/news-zagraniczne-media-polska-poswieca-swoja-turystyke-dla-uchodz,nId,6057227; Portugalska telewizja SIC wskazała, że Polska organizując masową pomoc dla uciekinierów wojennych z Ukrainy poświęca swoją turystykę. Odnotowano też, że polski rząd skierował już na przyjęcie uchodźców ukraińskich kilkaset milionów euro.  Prywatna ogólnokrajowa stacja o profilu liberalnym wskazuje, że Polska, do której dotarło najwięcej uchodźców ukraińskich, ponad 3 mln osób, z powodu skierowania do placówek turystycznych wojennych uciekinierów doświadcza największych problemów głównie w południowo-wschodniej części kraju. Portugalska telewizja odnotowuje, że w Rzeszowie wraz z napływem ukraińskich uchodźców populacja w ciągu zaledwie trzech miesięcy wzrosła o prawie 50 proc., co doprowadziło do niedoboru oferty dla turystów. Telewizja SIC odnotowując, że polski rząd skierował już na przyjęcie uchodźców ukraińskich kilkaset milionów euro, zaznacza, że problemów z brakiem miejsc dla urlopowiczów doświadczają również turystyczne regiony w Republice Czeskiej, gdzie również napłynęli liczni uciekinierzy wojenni. Od początku wojny funkcjonariusze SG odprawili w przejściach granicznych z Ukrainy do Polski 3,636 mln osób - poinformowała w piątek Straż Graniczna. Tego dnia do naszego kraju z Ukrainy przyjechało 22,1 tys. osób. Jak poinformowała SG, w czwartek do Polski z Ukrainy wjechało 22,1 tys. osób - to wzrost o 2 proc. względem statystyk ze środy. Natomiast w piątek do godziny 7 rano przybyło 6,4 tys. osób - wzrost 8,3 proc. w stosunku do danych z czwartkowego poranka.
9;Apel o zaostrzenia przepisów o broni palnej w USA. Republikanie przeciw;https://wydarzenia.interia.pl/zagranica/news-apel-o-zaostrzenia-przepisow-o-broni-palnej-w-usa-republikan,nId,6057225;" Podczas konwencji Krajowego Stowarzyszenia Strzeleckiego (NRA) były prezydent Donald Trump, senator Ted Cruz i inni Republikanie odrzucili wezwania do zaostrzenia przepisów o broni palnej. W sobotę przywódca NRA Wayne LaPierre uniknął głosowania nad wotum nieufności. ""Pomimo kontrowersji związanych z tym zgromadzeniem (po wtorkowej masowej strzelaninie w teksańskim Uvalde, gdzie zginęło 19 uczniów i dwie nauczycielki) kierownictwo NRA i jego zwolennicy pozostali nieugięci w pro-wolnościowym stanowisku, nawet w obliczu publicznych apeli o zaostrzenie przepisów dotyczących broni"" - podał Bloomberg. Trump, Cruz inni republikańscy przywódcy odrzucili wysiłki zmierzające do wprowadzenia ograniczeń dotyczących zakupów i używania broni palnej. Krytykowali Demokratów i innych aktywistów domagających się wprowadzenia ograniczeń uzasadniając to konstytucyjnym prawem do noszenia broni. Były prezydent wezwał w piątek do podjęcia takich działań, jak m.in. zapewnienie, że szkoły będą miały jedno wejście z uzbrojonymi ochroniarzami. Jak dodał, niektórzy nauczyciele powinni mieć prawo do noszenia broni palnej. - Jedynym sposobem na powstrzymanie złego faceta z bronią jest dobry facet z bronią - ocenił były prezydent. Zgodnie z protokołami bezpieczeństwa służb specjalnych USA w czasie przemówienia Trumpa na sali obrad obowiązywał zakaz posiadania broni. LaPierre, który piastuje stanowisko szefa NRA od ponad 30 lat, uniknął wotum nieufności. Autor wniosku, Robert Ryan z Arkansas, oskarżył go o ""tchórzostwo"" za to, że nie nosi broni palnej do ochrony osobistej. "
10;Wojna Rosja-Ukraina. Raport dnia. Sobota, 28 maja;https://wydarzenia.interia.pl/raporty/raport-ukraina-rosja/aktualnosci/news-wojna-rosja-ukraina-raport-dnia-sobota-28-maja,nId,6055843;" Ukraiński Sztab Generalny podał, że szturm Rosjan w rejonie Siewierodoniecka i Toszkiwki zakończył się porażką, a Wiktor Janukowycz wydał oświadczenie i oskarżył Polskę o zamiar aneksji zachodniej części Ukrainy. Rosyjski test pocisku hipersonicznego Cyrkon zakończył się pomyślnie, natomiast Matteo Salvini ogłosił, że pojedzie do Moskwy i ""dołoży swoją cegiełkę, aby zbudować pokój"". Olaf Scholz i Emmanuel Macron podczas rozmowy z Władimirem Putinem apelowali o natychmiastowe zawieszenie broni. SBU podała, że ""rosyjscy wojskowi zaczęli dopuszczać się masowych zbrodni nawet na terytorium Rosji"". ""New York Times"" przekazał, że prezydent USA Joe Biden zatwierdził przekazanie Ukrainie systemów rakietowych dalekiego zasięgu. Czytaj nasz Raport dnia. Minął 94. dzień rosyjskiej inwazji na Ukrainę. Przedstawiamy podsumowanie najważniejszych wydarzeń: 










Ukraina - Rosja
 Ukraińcy: Szturm Rosjan zakończył się porażką
 




 










Ukraina - Rosja
 Wiktor Janukowycz wydał oświadczenie. Oskarża Polskę
 




 










Ukraina - Rosja
 Rosjanie wystrzelili pocisk hipersoniczny Cyrkon. Pokazali nagranie
 




 










Ukraina - Rosja
 Matteo Salvini wybiera się do Moskwy. ""Moim obowiązkiem jest budowanie pokoju""
 




 










Ukraina - Rosja
 Scholz i Macron rozmawiali z Putinem. Apelowali o zawieszenie broni
 




 










Ukraina - Rosja
 SBU: Rosjanie popełniają zbrodnie nawet na terenie Rosji
 




  










Ukraina - Rosja
 NYT: USA przekażą Ukrainie systemy rakietowe dalekiego zasięgu
 




 










Ukraina - Rosja
 Kontrofensywa Ukrainy. Rosjanie ""ponieśli duże straty""
 




"
11;Złapano 12 psów, które dotkliwie pogryzły młodą kobietę;https://wydarzenia.interia.pl/lodzkie/news-zlapano-12-psow-ktore-dotkliwie-pogryzly-mloda-kobiete,nId,6055828;" Złapano 12 psów, które dotkliwie pogryzły młodą kobietę w okolicach Łasku (woj. łódzkie). Ranna 18-latka jest w szpitalu, jej stan jest ciężki. Ustalono, kto może być właścicielem agresywnych zwierząt. Do tragedii - jak podali policjanci - doszło w gminie Łask, w okolicach wsi Mikołajówek i Kopyść (Łódzkie). - Potwierdzam, że 18-letnia mieszkanka gminy Łask została zaatakowana w czwartek przez grupę agresywnych psów - podkreśliła rzeczniczka łaskiej policji st.asp. Katarzyna Staśkowska. - Świadek, który tamtędy przejeżdżał zauważył ciężko ranną kobietę, która leżała w rowie z ranami szarpanymi i krwawiła. Natychmiast wezwano pogotowie i policję. Medycy udzielili pomocy kobiecie. Przewieziono ją do jednego z łódzkich szpitali. Niestety, z moich dotychczasowych informacji wynika, że stan 18-latki nadal jest ciężki - relacjonowała po południu policjantka.  - Nie ma jeszcze potwierdzenia, ale ranna ma być przetransportowana do specjalistycznego szpitala w Siemianowicach Śląskich - powiedziała. Do sobotniego popołudnia w okolicach Łasku złapano kilkanaście agresywnych psów, które najprawdopodobniej pogryzły kobietę. ""Odłowiono 12 psów. Ustaliliśmy, kto może być ich właścicielem. Postępowanie w tej sprawie prowadzi prokuratura - powiedziała Staśkowska. Poszukiwań agresywnych zwierząt nie zakończono - zapewniła. Według lokalnych mediów to nie był pierwszy atak psów na ludzi w okolicach Łasku.  "
12;Media: Gorsze relacje pomiędzy Ukraińcami a Holendrami, u których mieszkają;https://wydarzenia.interia.pl/raporty/raport-ukraina-rosja/aktualnosci/news-media-gorsze-relacje-pomiedzy-ukraincami-a-holendrami-u-ktor,nId,6055822;" Relacje pomiędzy ukraińskimi uchodźcami a goszczącymi ich holenderskimi rodzinami zaczynają się psuć - donosi dziennik ""De Volkskrant"". W ciągu trzech miesięcy od początku rosyjskiej inwazji na Ukrainę do Holandii trafiło 60 tysięcy uchodźców. Prawie jedna trzecia z nich zatrzymała się w prywatnych domach tamtejszych mieszkańców. ""Po prawie trzech miesiącach dzielenia się łazienkami i komunikowania się jedynie rękami, odbiór Ukraińców w goszczących je rodzinach staje się coraz bardziej gorzki"" - napisał dziennik. Jak relacjonuje, na grupie ""Ukraińscy uchodźcy NL"", która powstała jakiś czas temu na Facebooku, znajduje się szereg wpisów Ukraińców, którzy muszą lub chcą opuścić rodzinę goszczącą lub odwrotnie - Holendrów, pytających, czy inni chcą przejąć ich gości. Do urzędu miasta w Hadze co tydzień zgłasza się 50 Ukraińców z rodzin goszczących, którzy chcieliby zostać przeniesieni do schroniska utworzonego przez gminę. - Takie zgłoszenia zaczęły się pojawiać dopiero od czterech tygodni - powiedział ""De Volkskrant"" rzecznik urzędu miasta. - Otrzymujemy wiele informacji o niedogodnościach i nieporozumieniach, często związanych z barierą językową - mówi Maria Szaidrowa, koordynatorka Fundacji Ukraińcy w Holandii, cytowana w dzienniku. Twierdzi ona, że często odbiera rozpaczliwe telefony od uchodźców, którzy chcą opuścić goszczącą ich rodzinę. - Takich telefonów jest coraz więcej - mówi koordynatorka. Według najnowszych danych, w Holandii zarejestrowanych jest obecnie 59 610 ukraińskich uchodźców. Według ministerstwa sprawiedliwości i bezpieczeństwa dwie trzecie z nich zostało przyjętych w ośrodkach przygotowanych przez gminy, natomiast reszta zatrzymała się w domach prywatnych."
13;"Kontrofensywa Ukrainy. Rosjanie ""ponieśli duże straty""";https://wydarzenia.interia.pl/raporty/raport-ukraina-rosja/aktualnosci/news-kontrofensywa-ukrainy-rosjanie-poniesli-duze-straty,nId,6055820;" Siły Zbrojne Ukrainy prowadzą ""działania kontrofensywne"" na froncie południowym - informuje grupa Euromaidan Press. Doniesienia o kontrofensywie potwierdza Dowództwo Operacyjne Południe. ""Wróg poniósł znaczne straty i musiał podjąć obronę na niekorzystnych, słabo uzbrojonych terenach"" - czytamy. Według sztabu wróg wzmacnia w obwodzie chersońskim obronę przeciwlotniczą przy pomocy systemów rakietowych S-300. Na kierunku słowiańskim siły rosyjskie podejmują działania, by wznowić ofensywę. Przeciwnik nadal przerzuca koleją broń i sprzęt wojskowy oraz inne zasoby z terytorium Rosji w okolice Kupiańska w obwodzie charkowskim. Wróg ostrzelał z samolotów bezzałogowych pozycje ukraińskie w kilku miejscach, a także przeprowadził atak lotniczy w okolicach wsi Dowheńke. Na kierunku donieckim wojska rosyjskie prowadzą intensywne działania bojowe w stronę Łymanu, Siewierodoniecka, Bachmutu i Awdijiwki z zamiarem otoczenia Lisiczańska i Siewierodoniecka oraz zajęcia całego obwodu ługańskiego w jego administracyjnych granicach. Siły rosyjskie umacniają się w okolicach Łymanu. Na kierunku siewierodonieckim wróg prowadził przy wsparciu artylerii natarcie w stronę miejscowości Boriwske w obwodzie ługańskim, ale poniósł straty i wycofał się na wcześniej zajmowane pozycje. Na kierunku awdijiwskim przeciwnik prowadził intensywny ostrzał artyleryjski wzdłuż całej linii frontu; działania bojowe nadal trwają. Siły rosyjskie prowadzą na kierunku siewierskim szturm na odcinku granicy rosyjsko-ukraińskiej przylegającym do obwodu briańskiego i kurskiego, by nie dopuścić do przerzucenia wojsk rosyjskich w inne miejsca."
14;NYT: USA przekażą Ukrainie systemy rakietowe dalekiego zasięgu;https://wydarzenia.interia.pl/raporty/raport-ukraina-rosja/aktualnosci/news-nyt-usa-przekaza-ukrainie-systemy-rakietowe-dalekiego-zasieg,nId,6055813;" ""New York Times"" informuje, że prezydent USA Joe Biden zatwierdził przekazanie Ukrainie systemów rakietowych dalekiego zasięgu. Jak podaje źródło dziennika, decyzja miałaby zostać ogłoszona przez Waszyngton w przyszłym tygodniu. Rzecznik Pentagonu nie potwierdził tych doniesień. W nowym pakiecie uzbrojenia dla Ukrainy znajdą się mobilne wyrzutnie rakietowe, które mogą razić znacznie bardziej oddalone cele, niż systemy używane obecnie przez ten kraj - przekazał rozmówca ""New York Timesa"" z kręgów bliskich władzom USA. Dziennik nie potwierdził, jakie dokładnie wyrzutnie zostaną przekazane przez Waszyngton, lecz zasugerował, że prawdopodobnie będzie to M31 GMLRS - precyzyjna broń nakierowywana drogą satelitarną, przenosząca materiały wybuchowe o mocy porównywalnej z 225-kilogramową bombą lotniczą i zdolna do ostrzeliwania celów znajdujących się w odległości około 65 km. ""Są to parametry, które znacznie przekraczają zasięgi systemów wykorzystywanych dzisiaj przez Kijów"" - podkreślono na łamach ""New York Timesa"". Według źródeł dziennika, jest również możliwe, że w kolejnym pakiecie uzbrojenia znajdą się lekkie wieloprowadnicowe wyrzutnie rakiet HIMARS, o które apeluje strona ukraińska. Jak zaznaczyło źródło cytowane przez dziennik, ""władze USA chcą przedstawić przekonujące argumenty, że nie dostarczają Ukrainie broni zdolnej do rażenia celów na terytorium Rosji"".  Wcześniej, w piątek, stacja CNN poinformowała, że administracja w Waszyngtonie od początku rosyjskiej inwazji na Ukrainę obawia się, czy przekazywanie Ukraińcom coraz cięższego uzbrojenia nie zostanie odebrane przez Kreml jako prowokacja, która mogłaby wywołać odwet przeciwko USA. Rzecznik Pentagonu John Kirby nie potwierdził doniesień ""New York Timesa""."
15;SBU: Rosjanie popełniają zbrodnie nawet na terenie Rosji;https://wydarzenia.interia.pl/raporty/raport-ukraina-rosja/aktualnosci/news-sbu-rosjanie-popelniaja-zbrodnie-nawet-na-terenie-rosji,nId,6055765;" W Rosji rośnie liczba gwałtów na mieszkankach obwodu biełgorodzkiego, wykorzystywanym przez armię rosyjską jako punkt przejściowy - podała Służba Bezpieczeństwa Ukrainy (SBU), powołując się na przechwyconą rozmowę telefoniczną. ""Rosyjscy wojskowi zaczęli dopuszczać się masowych zbrodni nawet na terytorium Rosji"" - napisała SBU w komunikatorze Telegram. W obwodzie biełgorodzkim przy granicy z Ukrainą, wykorzystywanym przez rosyjskie wojsko jako punkt przejściowy, znacznie wzrosła liczba zgłoszeń w sprawie gwałtów - podaje ukraińska służba, powołując się na przechwyconą rozmowę. ""Mamy w prokuraturze tyle zgłoszeń o gwałtach"" - powiedziała w rozmowie małżonka rosyjskiego wojskowego. Według SBU, pracuje ona w rosyjskich organach ścigania. Jak dodała, do gwałtów zaczęło dochodzić częściej po przybyciu żołnierzy z innych regionów - czytamy w komunikacie. ""Mama mówi, że do nich przyjechał tam i Władywostok i Chanty-Mansyjsk, Chakasja"" - wyliczyła kobieta. Opowiedziała historię dziewczyny, której znajomość z rosyjskim wojskowym zakończyła się zgwałceniem przez 15 żołnierzy - wyjaśniła SBU. ""Widzimy więc, że przez własną armię cierpią też Rosjanki. Ciekawe, co na taką tendencję powie kobieta z innej rozmowy przechwyconej przez SBU, która zachęcała swojego męża do gwałcenia Ukrainek?"" - dodała SBU we wpisie."
16;Poroszenko zawrócony na granicy z Polską;https://wydarzenia.interia.pl/raporty/raport-ukraina-rosja/aktualnosci/news-poroszenko-zawrocony-na-granicy-z-polska,nId,6055754;" Były prezydent Ukrainy Petro Poroszenko został w sobotę zawrócony na granicy z Polską - podaje agencja Ukrinform. Lidera opozycyjnej partii Europejska Solidarność nie wypuszczono z kraju także dzień wcześniej. Agencja powołuje się na wpis w mediach społecznościowych deputowanej Europejskiej Solidarności Wiktorii Siumar. Według niej strażnicy graniczni powiedzieli, że polityk nie przedłożył wszystkich odpowiednich dokumentów. Nie sprecyzowano jednak, o jakie dokumenty chodzi - dodała. Petro Poroszenko również w piątek bezskutecznie próbował przekroczyć granicę w punkcie Rawa Ruska jako członek oficjalnej delegacji ukraińskiego parlamentu na posiedzenie Zgromadzenia Parlamentarnego NATO w Wilnie.  Iryna Heraszczenko z Europejskiej Solidarności napisała na Facebooku, że polityka nie wypuszczono z kraju ""bez wyjaśnienia przyczyn"", mimo tego, że odpowiedni dokument w sprawie delegacji był podpisany przez przewodniczącego parlamentu Rusłana Stefańczuka. Relacja z wydarzeń w Ukrainie NA ŻYWO Później - jak podaje Ukrinform - media poinformowały, że strażnicy graniczni jako przyczynę zawrócenia z granicy podali problem z potwierdzeniem pozwolenia, a dokładniej - problem ze sczytaniem kodu QR. Siumar napisała w sobotę, że tego dnia kod udało się sczytać. Ukraińska Prawda pisze, że otoczenie Poroszenki oskarżyło władze o ""polityczne zamówienie"" i stwierdziło, że nie ma podstaw, by odmawiać 56-letniemu politykowi wyjazdu, ponieważ jako deputowany nie jest objęty obowiązkiem wojskowym. Straż graniczna na razie nie skomentowała oficjalnie tej sytuacji. "
17;15 lat więzienia dla Ukraińca, który przekazywał Rosjanom informacje;https://wydarzenia.interia.pl/raporty/raport-ukraina-rosja/aktualnosci/news-15-lat-wiezienia-dla-ukrainca-ktory-przekazywal-rosjanom-inf,nId,6055748; Ukrainiec przekazywał rosyjskim okupantom informacje o rozmieszczeniu obiektów wojskowych w Charkowie. Został skazany na 15 lat więzienia. W wyniku przekazanych przez mężczyznę informacji obiekty wojskowe zostały ostrzelane ogniem artyleryjskim - podała Prokuratura Generalna Ukrainy na Telegramie. Mężczyzna - mieszkaniec obwodu donieckiego - został uznany za winnego zdrady stanu. Oprócz pozbawienia wolności skazano go też na konfiskatę mienia. Jak przekazała prokuratura, skazany próbował kontynuować swą działalność w Użhorodzie na zachodzie Ukrainy. Został jednak zatrzymany. 
18;Odbywają się Targi Książki w Warszawie. Norwegia gościem honorowym;https://wydarzenia.interia.pl/mazowieckie/news-odbywaja-sie-targi-ksiazki-w-warszawie-norwegia-gosciem-hono,nId,6055741;" W dniach 26-29 maja w Warszawie odbywają się Targi Książki. Gościem honorowym wydarzenia, organizowanego w Pałacu Kultury i Nauki i na Placu Defilad, jest Norwegia. Do Warszawy przyjeżdża 30 autorek i autorów z tego kraju. Dla uczestników imprezy przygotowano 50 wydarzeń literackich z udziałem skandynawskich twórców. Motto wystąpienia Norwegii na tegorocznych warszawskich Targach Książki brzmi ""Marzenie jest w nas"". ""Targi są doskonałą okazją do zaprezentowania szerokiej gamy współczesnej literatury norweskiej polskim czytelnikom. Spotkania norweskich autorów z polską publicznością niewątpliwie przyczynią się do lepszego poznania i wzmocnienia więzi między dwoma krajami"" - komentują organizatorzy wydarzenia.  Z polską publicznością na targach w Warszawie spotkają się:  Na targach występują także: Biret Ristin Sara oraz Karen Anne Buljo - autorki tworzące joiki - ludowe utwory wokalne, będące ważnym elementem tożsamości kulturowej Saamów. Natomiast oprawę muzyczną niektórych wydarzeń, w norweskich rytmach, zapewniąją DJ-e Charlotte Bendiks i Niilas. Lene Ask, Anders Kvammen, Malin Falch and Anja Dahle Øverbye występują także w ramach festiwalu Komiksowa Warszawa, który odbywa się równolegle z Targami Książki. Program wydarzenia podzielony jest na bloki tematyczne. Program Pawilonu Norweskiego (przed PKiN) rozpoczynają spotkania z serii ""Czas dla dzieci"" i ""Czas dla młodego czytelnika"". To świetna okazja by poznać jednych z najlepszych autorów i ilustratorów z Norwegii. W wydarzeniach pt. ""Czas dla planety"" udział biorą autorzy piszący o naturze, środowisku i podróżach. W bloku ""Między nami"", przez pryzmat literatury, można lepiej poznać norweskie społeczeństwo i jego aktualne problemy, a serie ""Człowiek i jego tajemnice"" i ""Czas na kryminał"" dają szansę zajrzeć w głąb ludzkiego umysłu. Program literacki Norwegii oferuje też spojrzenie w przeszłość. Propozycja ""Czas na klasykę"" to spotkanie przybliżające sylwetki dwóch norweskich laureatów Nagrody Nobla, dla zainteresowanych historią pojawi się temat II wojny światowej w Norwegii. Z myślą o współczesności, w literackim programie Norwegii, znalazły się pozycje ""Czas na poezję"" obejmujące również poezję ukraińską, ""Europejskie feministki Anno Domini 2022"" oraz ""Literatura europejska dzisiaj"". W stoisku Norwegii w Sali Marmurowej PKiN odbywa się natomiast wiele wydarzeń kierowanych do profesjonalistów z branży wydawniczej, mi.in. spotkania poświęcone przekładom, polityce literackiej w Norwegii i Polsce czy projektom bibliotecznym. Co godzinę przez cały czas trwania targów, na stoisku norweskim w Sali Marmurowej można wziąć udział w błyskawicznym kursie językowym ""Nauka norweskiego w 15 minut!"", a w kąciku dziecięcym najmłodsi mogą uczestniczyć w kreatywnych warsztatach. Wybrane spotkania z norweskimi autorami odbywają się też na scenie głównej targów. Wszystkie wydarzenia dostępne są w języku polskim lub w polskim tłumaczeniu. Prezentacja Norwegii - Gościa Honorowego Targów Książki w Warszawie zlokalizowana jest natomiast w namiotowym Pawilonie Norwegii (nr 1/E) przed głównym wejściem do PKiN oraz na stoisku w Sali Marmurowej PKiN (stoisko nr 117). Pawilon i stoisko są miejscem spotkań z autorami i dyskusji. Ponadto, w Pawilonie Norweskim przed Pałacem Kultury i Nauki, w księgarni Moda na Czytanie, można kupić książki norweskich autorów w polskim tłumaczeniu, a bezpośrednio po spotkaniach - zdobyć autografy twórców. Projekt Gość Honorowy organizowany jest przez biuro NORLA (Norwegian Literature Abroad) w ścisłej współpracy z Ambasadą Królestwa Norwegii w Warszawie. Organizatorem Targów Książki w Warszawie jest Fundacja Historia i Kultura. Wstęp na Targi Książki w Warszawie jest bezpłatny dla wszystkich zwiedzających. Targi potrwają jeszcze dziś do godz. 19:00 i jutro w godz. 10-17. "
19;Scholz i Macron rozmawiali z Putinem. Apelowali o zawieszenie broni;https://wydarzenia.interia.pl/raporty/raport-ukraina-rosja/aktualnosci/news-scholz-i-macron-rozmawiali-z-putinem-apelowali-o-zawieszenie,nId,6055733;" Olaf Scholz i Emmanuel Macron odbyli rozmowę telefoniczną z Władimirem Putinem. Jak poinformowało biuro prasowe rządu Niemiec, do rozmowy doszło w sobotnie południe z inicjatywy kanclerza Niemiec i prezydenta Francji.  80-minutowa rozmowa dotyczyła trwającej wojny Rosji z Ukrainą, możliwości negocjacji pokojowych, sytuacji humanitarnej i dostaw broni. Jak podało biuro prasowe, kanclerz Scholz i prezydent Macron zaapelowali do rosyjskiego przywódcy o natychmiastowe zawieszenie broni i wycofanie rosyjskich wojsk.  Wezwali też Putina do podjęcia poważnych, bezpośrednich negocjacji z prezydentem Ukrainy Wołodymyrem Zełenskim i znalezienia dyplomatycznego rozwiązania konfliktu. Portal dziennika ""Welt"", powołując się na źródła rosyjskie, podaje, że w trakcie rozmowy Putin miał przestrzec Niemcy i Francję przed dalszymi dostawami broni do Ukrainy. Stwierdził, że dostawy te są ""niebezpieczne"", bowiem w ich wyniku ""sytuacja w Ukrainie będzie się dalej destabilizować, a kryzys humanitarny - pogłębiać"". Według Kremla, Putin podkreślił gotowość Moskwy do wznowienia negocjacji w sprawie rozwiązania konfliktu, które ""zostały zamrożone z winy Kijowa"" - informuje ""Welt"". Scholz z Macronem mieli ponadto wezwać przywódcę Rosji do zapewnienia poprawy sytuacji humanitarnej ludności cywilnej.  Rozmawiano także ""o pozytywnym zobowiązaniu"" prezydenta Rosji do traktowania wziętych do niewoli w Mariupolu na południowym wschodzie Ukrainy bojowników pułku Azow zgodnie z międzynarodowym prawem humanitarnym, w szczególności z konwencjami genewskimi, a także o zapewnieniu nieograniczonego dostępu do nich Międzynarodowemu Komitetowi Czerwonego Krzyża. Jak podał Pałac Elizejski, Macron i Scholz poprosili również Putina o uwolnienie 2,5 tys. ukraińskich bojowników, którzy walczyli w zakładach Azowstal w Mariupolu, skąd zostali wzięci do niewoli przez Rosjan. Oprócz tego wezwali także Putina do odblokowania portów w Odessie, aby umożliwić eksport zbóż z Ukrainy. - Rosja jest gotowa pomóc w znalezieniu opcji dla niezakłóconego eksportu zboża, w tym zboża ukraińskiego z portów nad Morzem Czarnym - powiedział Putin, którego wypowiedź przytoczono w komunikacie Kremla, cytowanym przez agencję AFP. Według Kremla prezydent Rosji podkreślił też, że zwiększenie dostaw rosyjskich nawozów i produktów rolnych mogłoby obniżyć napięcia na międzynarodowym rynku rolnym, ""co oczywiście będzie wymagało zniesienia odpowiednich sankcji"", wymierzonych w Moskwę. W ostatnich dniach rozmowę z Putinem odbył też premier Włoch Mario Draghi. Jak jednak stwierdził ""nie wyczuł ze strony Putina sygnałów świadczących o szansie na pokój w Ukrainie"". Wyjaśnił, że to on zadzwonił do przywódcy Rosji. Ujawnił także, że Putin prawie cały czas mówił tylko o sprawach ogólnych. Na późniejszej konferencji prasowej na pytanie, czy w czasie rozmowy z Putinem dostrzegł jakikolwiek ""promyk"" nadziei na pokój, Draghi odpowiedział krótkim ""nie""."
20;Bild: Władimira Putina mogłaby zastąpić córka;https://wydarzenia.interia.pl/zagranica/news-bild-wladimira-putina-moglaby-zastapic-corka,nId,6055726;" Kolejne spekulacje na temat następcy Władimira Putina. Obecny stan zdrowia prezydenta Rosji, w tym doniesienia o jego poważnych schorzeniach, miały wywołać ""duże zaniepokojenie"" na Kremlu - donosi portal dziennika ""Bild"". Jak podaje jedno ze źródeł, jest możliwe, aby Putina zastąpiła jego córka. Władimir Putin krajem rządzi od ponad dwóch dekad. Teraz jednak, przez wzgląd na jego stan zdrowia, nie milkną spekulacje na temat potencjalnego zastępcy prezydenta Rosji. Jedno ze źródeł wskazuje, że zastąpić go mogłaby jego 35-letnia córka Katerina Tichonowa. Na początek miałaby przejąć przywództwo w rządzącej partii Jedna Rosja. Katerina Tichonowa jest osobą, co do której byłby konsensus kremlowskich decydentów - informuje profil Generał SVR na Telegramie, należący - jak twierdzi ""Bild"" - do byłego agenta rosyjskich służb o pseudonimie ""Wiktor Michajłowicz"". Profil ten publikuje informacje z kręgu bliskiego Putinowi. Według niego Putina u władzy na czele państwa zastąpić ma ""twardogłowy"" sekretarz rady bezpieczeństwa, 70-letni Nikołaj Patruszew. Tichonowa ""stworzyłaby jego przeciwwagę i tym samym zagwarantowałaby stabilność w reżimie Putina"" - pisze ""Bild"". Tichonowa jest młodszą z dwóch oficjalnych córek Putina. Znalazła się na listach osób objętych sankcjami przez USA, Wielką Brytanię i UE. Posiadająca wykształcenie ścisłe Tichonowa kieruje moskiewską firmą, która zdaniem rządu USA popiera swymi działaniami rosyjski rząd i przemysł obronny. "
21;Ukraina. Zdjęcia satelitarne zniszczonych miast. Widać sprzęt wojskowy i ostrzelane budynki;https://wydarzenia.interia.pl/raporty/raport-ukraina-rosja/aktualnosci/news-ukraina-zdjecia-satelitarne-zniszczonych-miast-widac-sprzet-,nId,6055722;" Firma Maxar Technologies udostępniła zdjęcia satelitarne pokazujące zniszczenia w rejonie miast Łyman i Popasna we wschodniej Ukrainie. Widać na nich zniszczone w efekcie ostrzału artyleryjskiego budynki i sprzęt wojskowy.   
 Ukraiński Sztab Generalny podał, że wojska rosyjskie próbują umocnić pozycje w rejonie Łymanu. Dodano też, że Rosjanie prowadzili ataki w rejonie Siewierodoniecka i Toszkiwki, w kierunku Bachmutu próbowali wyjść na tyły armii ukraińskiej i zakłócić jej połączenia logistyczne. W kierunku Łymanu Rosjanie prowadzili ostrzały z moździerzy i systemów rakietowych w rejonie miejscowości Ozerne i Dibrowa. W pobliżu tej ostatniej przeprowadzili także atak lotniczy - czytamy w komunikacie, opisującym sytuację na froncie w sobotę rano. Jak podał szef region Paweł Kyryłenko miasto Łyman jest w większości pod kontrolą rosyjskich wojsk.  Sztab zapewnił, że szturm rosyjski w rejonie Siewierodoniecka i Toszkiwki nie powiódł się i Rosjanie ""odeszli na wcześniej zajmowane pozycje"". Najnowsze zdjęcia satelitarne udostępnione przez Maxar Technologies pokazują zniszczenia na wschodzie Ukrainy.  Na zdjęciach z 25 maja widać zniszczone budynki, a także sprzęt wojskowy na drodze do miasta Łymań. Na kolejnych materiałach widać też zniszczenia w okolicy Popasnej po rosyjskim ostrzale artyleryjskim.   Łyman znajduje się w obwodzie donieckim, natomiast Popasna - w ługańskim. "
22;"Anna Netrebko będzie śpiewać w Niemczech - informuje ""Spiegel"". Sopranistka ma zaplanowane występy";https://wydarzenia.interia.pl/zagranica/news-anna-netrebko-bedzie-spiewac-w-niemczech-informuje-spiegel-s,nId,6055713;" Anna Netrebko, rosyjska sopranistka i znajoma Władimira Putina, zapowiada koncerty w Niemczech. Mają one odbyć się jeszcze w tym roku. ""Spiegel"" przypomina operowej gwieździe jej reakcję na agresję Rosji na Ukrainę. Mimo wszystko artystka planuje już światowe tournée. ""Pod koniec marca zleciła swojemu niemieckiemu prawnikowi Christianowi Schertzowi oświadczenie, że wyraźnie potępiła wojnę przeciwko Ukrainie: myślami była z ofiarami tej wojny i ich rodzinami. W wyniku tego oświadczenia rosyjska gwiazda sopranu straciła popularność w Rosji i odwołano jej planowane występy"" - napisał ""Spiegel"". CZYTAJ WIĘCEJ: Niemiecka prasa: Staliśmy się pośmiewiskiem na arenie międzynarodowej ""Zanim to nastąpiło, jej niemiecki management z berlińskiej agencji CSAM rozstał się z nią, a większość jej występów w Niemczech i Europie została odwołana. Tłem była wielka bliskość Netrebko z Władimirem Putinem i jego polityką sprzed wojny na Ukrainie. Śpiewaczka świętowała w zeszłym roku na Kremlu swoje 50. urodziny i z zadowoleniem przyjęła aneksję Krymu"" - informuje strona internetowa niemieckiej gazety. Obecnie Netrebko, mieszkająca głównie w Austrii, pomimo krytyki, wraca na scenę europejską. Po ostatnich występach w Monako i Paryżu gwiazda chce ponownie zaśpiewać w Niemczech. Śpiewaczka wraz z mężem Yusifem Eyvazovem jeszcze w tym roku przyjedzie na koncerty do Ratyzbony, Filharmonii Kolońskiej i Elbphilharmonie w Hamburgu. Poinformowała o tym spółka Deutsche Entertainment AG, która jest odpowiedzialna za organizację jej występów. ""Ambasada ukraińska zareagowała ostrą krytyką na przedstawienie w Paryżu"" - informuje ""Spiegel"". - To oburzające, że koncert się odbył. Smutny był rozdźwięk między francuską opinią publiczną, która popiera Ukrainę, a hipokryzją publiczności, która oklaskiwała ""kremlowski sopran"" - stwierdziła placówka dyplomatyczna. Przed salą zgromadziło się wówczas kilkadziesiąt osób, które zademonstrowało sprzeciw. Światowe tournée z udziałem Netrebko planowane jest na 2023 rok. W przyszłym roku planowane są występy na tak prestiżowych scenach jak mediolańska La Scala, Arena Di Verona czy Teatro Colon w Buenos Aires - informuje Deutsche Entertainment AG."
23;Niemcy chcą zwiększyć import węgla z Kolumbii. Mieszkańcy: To krwawy węgiel;https://wydarzenia.interia.pl/zagranica/news-niemcy-chca-zwiekszyc-import-wegla-z-kolumbii-mieszkancy-to-,nId,6055705;" Niemcy myślą nad zwiększeniem importu węgla z Kolumbii. To efekt wojennych sankcji nałożonych na Rosję, która do tej pory była najważniejszym dostawcą węgla do Niemiec. Jak jednak podkreślają rdzenni kolumbijscy mieszkańcy i działacze, to ""krwawy węgiel"".  To ""krwawy węgiel"", ponieważ jego wydobycie wiąże się z łamaniem praw człowieka oraz degradacją środowiska, w tym wysuszaniem rzek. Jak opisuje agencja DPA, tylko w 2020 roku w Kolumbii zginęło 65 osób, walczących o prawa człowieka i ekologię. Kolumbijska El Cerrejón to największa w Ameryce Łacińskiej odkrywkowa kopalnia węgla kamiennego. Zajmuje blisko 690 km kwadratowych - obszar zbliżony do powierzchni Hamburga. Należąca do szwajcarskiej firmy Glencore kopalnia wyprodukowała w ubiegłym roku 23,4 mln ton węgla, w całości przeznaczonego na eksport. ""W przyszłości jeszcze więcej węgla stamtąd może trafiać do Niemiec"" - podkreśla dpa. Z uwagi na unijne sankcje nałożone na Rosję, w tym zakaz importu węgla z Rosji, rząd federalny szuka alternatywnych dostawców. Obecnie węgiel stanowi 9 proc. całkowitej produkcji energii elektrycznej w Niemczech. Kolumbia stanowiła dotąd czwarty (po Rosji, USA i Australii) najważniejszy kraj, z którego węgiel trafiał do Niemiec w 2021 r. ""Dlatego kanclerz Olaf Scholz (SPD) niedawno zadzwonił do prezydenta Kolumbii Ivána Duque. Tematem rozmowy była możliwość zwiększenia eksportu węgla z Kolumbii do Niemiec w celu wzmocnienia swojego bezpieczeństwa energetycznego"" - informuje dpa, powołując się na oświadczenie biura prezydenta Kolumbii. Wg danych Stowarzyszenia Importerów Węgla, w ciągu pierwszego kwartału tego roku do Niemiec z Kolumbii trafiło 1,1 mln ton węgla. ""W porównaniu z poprzednim rokiem jest to wzrost o 62 procent"" - potwierdził rzecznik Stowarzyszenia. Jeśli dostawy rosyjskiego gazu załamią się, ta tendencja może wzrosnąć. Jak przypomina dpa, w takim przypadku federalny minister gospodarki Robert Habeck zakłada ponowne uruchomienie większej liczby elektrowni węglowych w Niemczech. ""Jednak wzrost importu węgla z Kolumbii może postawić rząd federalny przed dylematem moralnym. Rdzenni mieszkańcy i aktywiści z departamentu La Guajira wielokrotnie skarżyli się na łamanie praw człowieka i standardów środowiskowych wokół El Cerrejón"" - pisze dpa. Bez wątpienia taka decyzja rządu niemieckiego będzie miała negatywne konsekwencje dla rdzennych mieszkańców - potwierdzają działacze lokalnych organizacji pozarządowych. Osoby walczące z El Cerrejón są zastraszane i terroryzowane przez ""uzbrojonych mężczyzn"", zagrożone jest też bezpieczeństwo ich najbliższych - potwierdza Luís Misael Socarrás, należący do rdzennej ludności Wayuu. Rozwój kopalni zmusił wielu rdzennych mieszkańców do opuszczenia swoich terenów. Na półpustyni Guajira kopalnia codziennie zużywa 24 mln litrów wody, co wystarczyłoby do życia 150 tysiącom ludzi. Zniknęło już 17 rzek i strumieni, a 30 innym zmieniono bieg. - Przekierowanie koryta jednego strumienia oznacza śmierć setek ludzi - podkreśla Socarrás. Lokalni działacze podkreślają wagę odpowiedzialności konsumentów w Europie. ""Społeczność międzynarodowa powinna pomyśleć o tym, skąd pochodzi węgiel, który oświetla i ogrzewa ich domy"" - apelują. Zatrudniający tysiące pracowników El Cerrejón jest największym pracodawcą w biednym regionie La Guajira. ""Rząd kolumbijski opiera się na eksporcie surowców, aby napędzać wzrost. Dwie trzecie potrzebnej do potrzeb krajowych energii uzyskuje tymczasem z elektrowni wodnych"" - podkreśla dpa. W Ameryce Łacińskiej, szczególnie w Kolumbii, życie osób stających na drodze tych interesów ekonomicznych jest w niebezpieczeństwie. Wg organizacji pozarządowej Global Witness, przemocy dokonują głównie byli żołnierze, członkowie organizacji bojowych oraz państwowych sił bezpieczeństwa. W 2020 roku w Kolumbii zginęło z ich rąk 65 ekologów i działaczy środowiskowych."
24;Ukraina. Wojska Rosji mają problemy z zaopatrywaniem swoich oddziałów;https://wydarzenia.interia.pl/raporty/raport-ukraina-rosja/aktualnosci/news-ukraina-wojska-rosji-maja-problemy-z-zaopatrywaniem-swoich-o,nId,6055692;" Wojska rosyjskie mają problem z zaopatrywaniem swoich oddziałów. Ich dowódcy zabraniają ewakuacji rannych i dowożenia produktów i paliwa. Powodem jest obawa przed utratą sprzętu - poinformował ukraiński wywiad wojskowy.  W komentarzu na serwisie Telegram wywiad podał, że do tej pory rosyjskie oddziały zaopatrzenia zaangażowały 45 proc. posiadanych pojazdów. ""Mimo to okazało się, że system logistyczny nie jest w stanie zapewnić potrzeb znacznej liczby wojsk w odległości ponad 100 km od granicy Rosji"" - ocenił ukraiński wywiad. Jak dodał, ""aby uniknąć odpowiedzialności za utratę sprzętu, dowódcy oddziałów zaopatrzenia materiałowo-technicznego wojsk okupacyjnych zabraniają kierowcom ewakuowania rannych i dowożenia produktów i paliwa do oddziałów na linii frontu. Ponad 3 tysiące samochodów na tyłach armii agresora nadal stoi w punktach stałej dyslokacji"". W komunikacie wywiad podał także, że od początku rosyjskiej inwazji siły ukraińskie zniszczyły ponad 2200 samochodów i cystern wroga. Ukraiński Sztab Generalny podał natomiast, że wojska rosyjskie próbują umocnić pozycje w rejonie Łymanu. Dodano, że Rosjanie prowadzili ataki w rejonie Siewierodoniecka i Toszkiwki, w kierunku Bachmutu próbowali wyjść na tyły armii ukraińskiej i zakłócić jej połączenia logistyczne. W kierunku Łymanu Rosjanie prowadzili ostrzały z moździerzy i systemów rakietowych w rejonie miejscowości Ozerne i Dibrowa. W pobliżu tej ostatniej przeprowadzili także atak lotniczy - czytamy w komunikacie, opisującym sytuację na froncie w sobotę rano. Sztab zapewnił, że szturm rosyjski w rejonie Siewierodoniecka i Toszkiwki nie powiódł się i Rosjanie ""odeszli na wcześniej zajmowane pozycje""."
25;"Matteo Salvini wybiera się do Moskwy. ""Moim obowiązkiem jest budowanie pokoju""";https://wydarzenia.interia.pl/raporty/raport-ukraina-rosja/aktualnosci/news-matteo-salvini-wybiera-sie-do-moskwy-moim-obowiazkiem-jest-b,nId,6055693;" Matteo Salvini, lider współrządzącej Włochami partii ogłosił, że zamierza pojechać do Moskwy. Z kolei w wywiadzie dla ""La Stampy"" powiedział, że chciałby, aby doszło do spotkania papieża Franciszka z prezydentem Rosji Władimirem Putinem. Wypowiedzi te spotkały się z ostrą krytyką polityków partii koalicyjnych. W wywiadzie dla radia RAI Salvini zastrzegł, że nie ma pewności, czy pojedzie do Moskwy. - Pracujemy nad tym, ale jeszcze nic nie jest ustalone - deklarował. Współrządzący Włochami polityk wspomniał, że to nie będzie podróż dla przyjemności. - Pojadę, jeśli mi się to przyda. Nie pojadę w imieniu rządu. Dołożę moją cegiełkę, aby zbudować pokój - mówił przywódca Ligi Północnej. CZYTAJ WIĘCEJ: ""Bild"" oskarża kanclerza Olafa Scholza o wstrzymywanie pomocy dla Ukrainy ""Moim obowiązkiem jest to, by zrobić wszystko, by spróbować wnieść wkład na rzecz osiągnięcia sprawiedliwego pokoju używając najsilniejszej broni: dyplomacji"" - wyjaśnił Salvini na łamach ""La Stampy"". Włoski polityk wyjaśnił, że chciałby pojechać także do Kijowa. Wyznał, że byłby szczęśliwy, ""gdyby prezydent Putin zgodził się spotkać z papieżem Franciszkiem"". ""Dołożę wszelkich możliwych starań, by do tego doszło""- zapewnił. Jednocześnie Salvini zapowiedział, że przed ewentualną podróżą przeprowadzi wszystkie niezbędne rozmowy, przede wszystkim z premierem Włoch Mario Draghim. Ogłoszenie planów podróży do Moskwy wywołało ostrą krytykę, zwłaszcza w szeregach koalicyjnej centrolewicowej Partii Demokratycznej (PD). - Salvini zapowiedział, że pojedzie do Moskwy. To mnie nie dziwi - powiedział Enrico Letta lider PD. - Pojedzie tam, gdzie naturalnie bije jego serce, od początku, od zawsze - dodał odnosząc się do prorosyjskich sympatii polityka. Minister obrony Lorenzo Guerini poproszony o komentarz oświadczył, że nie komentuje hipotez o podróżach raczej niemożliwych."
26;Rosjanie wystrzelili pocisk hipersoniczny Cyrkon. Pokazali nagranie;https://wydarzenia.interia.pl/raporty/raport-ukraina-rosja/aktualnosci/news-rosjanie-wystrzelili-pocisk-hipersoniczny-cyrkon-pokazali-na,nId,6055691;" Rosyjskie Ministerstwo Obrony podało, że przeprowadzony test pocisku hipersonicznego Cyrkon zakończył się pomyślnie. Na Telegramie udostępniono nagranie z wystrzału.  ""Dzisiaj fregata rakietowa projektu 22350 RFS Admirał Gorszkow wystrzeliła z Morza Barentsa hipersoniczny pocisk manewrujący Cyrkon na pozycję docelową na Morzu Białym"" - podało ministerstw w komunikacie, opublikowanym na Telegramie. Przekazano też, że pocisk skutecznie trafił w cel, który był oddalony o około tysiąc kilometrów.  W przemówieniu wygłoszonym w marcu 2018 roku prezydent Rosji Władimir Putin powiedział, że pociski hipersoniczne są częścią nowej generacji rosyjskiej broni, która może uderzyć w niemal każdy punkt na świecie i ominąć zbudowaną przez USA tarczę antyrakietową. Prędkość pocisku Cyrkon określana jest na ok. 9 machów (czyli dziewięciokrotność prędkości dźwięku), a zasięg na ponad 1000 km. Po zakończeniu testów pocisk ma się znaleźć na wyposażeniu nawodnych i podwodnych okrętów rosyjskiej marynarki wojennej. ZOBACZ: Rosja przeprowadziła kolejne udane testy pocisku hipersonicznego Cyrkon"
27;Niemiecki minister odpiera zarzuty o niewystarczającą pomoc dla Ukrainy;https://wydarzenia.interia.pl/raporty/raport-ukraina-rosja/aktualnosci/news-niemiecki-minister-odpiera-zarzuty-o-niewystarczajaca-pomoc-,nId,6055683;" Minister gospodarki Niemiec Robert Habeck odrzuca zarzut, że Niemcy zbyt niechętnie pomagają Ukrainie. Pytany przez gazetę ""Welt am Sonntag"" o dostawy broni dla Ukrainy stwierdził, że ""nie jest tak, że Niemcy nie dostarczają nic lub dostarczają zbyt mało"". Dodał, że Berlin nie może spełnić wszystkich życzeń Ukrainy.  Habeck podkreślił w sobotę w wywiadzie dla ""Welt am Sonntag"", że ""w tej chwili ukraińscy żołnierze przechodzą szkolenie z obsługi samobieżnej haubicy 2000. Jest to jedna z najnowocześniejszych broni artyleryjskich. Do tego potrzebne jest szkolenie"". Dodał, że ""sama Ukraina twierdzi, że jej żołnierze potrzebują do tego pełnego okresu szkolenia"". Habeck zapewnił, że ""wkrótce Niemcy dostarczą tę broń na Ukrainę. Nie jest więc wcale tak, że Niemcy nie dostarczają niczego lub dostarczają zbyt mało"". Minister przyznał też, że ""to prawda, że Berlin nie może spełnić wszystkich życzeń Ukrainy. Stwarza to pewne napięcie"". Przewodniczący Komisji Spraw Zagranicznych Bundestagu Michael Roth (SPD) powiedział w sobotę na antenie Deutschlandfunk na temat dostaw broni na Ukrainę, że to jest bardziej skomplikowane, niż się czasem wydaje. ""Nikogo nie oskarżam o złe intencje. Ale teraz wszyscy wiemy, że zdolność Bundeswehry do dostaw z własnych zapasów jest bardzo ograniczona"" - stwierdził.  Portal ""Bild"" pisze natomiast, że ""nie dość, że samo opóźnianie dostaw broni na Ukrainę jest czymś złym, to kanclerz - celowo lub nieumyślnie - wprowadza chaos komunikacyjny, który psuje wizerunek Niemiec w świecie"". Jak przypomina ""Bild"", Kanclerz unika wyjazdu do Kijowa, nie chce potwierdzić, że to Ukraina musi wygrać tę wojnę, a teraz dodatkowo ""dyskutuje o sprawach, które na Ukrainie, a zwłaszcza w Europie Wschodniej, można odczytywać jako prowokację"". ZOBACZ: Olaf Scholz ""gra na zwłokę""? Niemiecki kanclerz oskarżany o celowe opóźnienie dostaw broni"
28;Włochy. Doktor Maciej Tarkowski: Poznaliśmy sekwencję wirusa małpiej ospy;https://wydarzenia.interia.pl/zagranica/news-wlochy-doktor-maciej-tarkowski-poznalismy-sekwencje-wirusa-m,nId,6055659; Doktor Maciej Tarkowski z Mediolanu stwierdził, że Europie nie grozi epidemia małpiej ospy. - Kontrola wirusa i zakażeń jest jednak wymagana - dodał. Laboratorium Nauk Medycznych i Klinicznych, w którym pracuje polski naukowiec, poznało właśnie sekwencję wirusa. Doktor Tarkowski wyjaśnił, że do mediolańskiego szpitala uniwersyteckiego Sacco przyjęto pacjenta z objawami, które wskazywały na zakażenie wirusem małpiej ospy. - Materiał został wysłany do zdiagnozowania i potwierdzono obecność wirusa - przyznał naukowiec. - Poznaliśmy jego sekwencję. Dzięki temu można sprawdzić, czy nie dochodzi do mutacji wirusa i czy mógłby się on łatwiej przenosić niż obecnie - dodał. Doktor zapowiedział, że nie grozi nam epidemia. - Ta choroba nie jest tak zaraźliwa jak grypa czy koronawirus - dodał. - Generalnie mogę powiedzieć, że z około 150 przypadków zarejestrowanych w krajach europejskich do zakażenia dochodziło przeważnie drogą płciową - poinformował doktor Maciej Tarkowski z Laboratorium Nauk Medycznych i Klinicznych uniwersytetu w Mediolanie. Naukowiec zaznaczył, że sytuację należy monitorować, ale ryzyko zarażenia wirusem małpiej ospy nie jest duże.
29;"""Bild"" oskarża kanclerza Olafa Scholza o wstrzymywanie pomocy dla Ukrainy";https://wydarzenia.interia.pl/raporty/raport-ukraina-rosja/aktualnosci/news-bild-oskarza-kanclerza-olafa-scholza-o-wstrzymywanie-pomocy-,nId,6055675;" Kanclerz Niemiec Olaf Scholz zadaje naiwne pytania w mediach społecznościowych, podczas gdy sytuacja na wschodzie Ukrainy wymaga pilnego zaangażowania - zauważył ""Bild"". Polityka rządu w Berlinie jest chaotyczna i psuje wizerunek kraju - dodają redaktorzy dziennika. ""Wojna rodzi wiele pytań, takich jak: Czy przemoc można zwalczać przemocą? Czy można stworzyć pokój bez broni? Powinniśmy przedyskutować obydwa pytania z szacunkiem. Ale jedno jest jasne: wspieramy Ukrainę, aby przemoc nie stała się normą""-  napisał w mediach społecznościowych kanclerz Olaf Scholz ""Biorąc pod uwagę krwawą agresywną wojnę, prowadzoną przez zbrodniarza wojennego Putina przeciwko Ukrainie, w jaki sposób kanclerz może stawiać tak naiwne pytania, na które z łatwością da się odpowiedzieć?"" - pytał niemiecki dziennik ""Bild"". Sytuacja w Donbasie jest dramatyczna, żołnierzom od tygodni brakuje ciężkiej broni i amunicji - przypomniała gazeta.  ""Nie dość, że samo opóźnianie dostaw broni na Ukrainę jest czymś złym, to kanclerz - celowo lub nieumyślnie - wprowadza chaos komunikacyjny, który psuje wizerunek Niemiec w świecie"" - dodali redaktorzy. Jak zauważył ""Bild"", Kanclerz unika wyjazdu do Kijowa, nie chce potwierdzić, że to Ukraina musi wygrać tę wojnę, a teraz dodatkowo dyskutuje o sprawach, które na Ukrainie, a zwłaszcza w Europie Wschodniej, można odczytywać jako prowokację. CZYTAJ WIĘCEJ: Maczyzm i rządy pod znakiem represji. Kim jest Ramzan Kadyrow ""Kanclerzu, tak nie może być!"" - ostrzegł ""Bild"" i podkreślił , że ""Scholzowi grozi przejście do historii jako szef niemieckiego rządu, który wahał się w sprawie wysyłania broni do Ukrainy. A także jako kanclerz, którego wypowiedzi są wykorzystywane przez rosyjską propagandę""."
30;Chiny. Tysiące prześladowanych w obozach. Zarzuty o łamanie praw człowieka;https://wydarzenia.interia.pl/zagranica/news-chiny-tysiace-przesladowanych-w-obozach-zarzuty-o-lamanie-pr,nId,6055640;" Tysiące Ujgurów skazanych na obozy reedukacyjne lub więzienia w Chinach. Jak wynika z danych, dostają oni wyroki czasem na wiele lat m. in. za używanie telefonów komórkowych, noszenie brody czy naukę islamu. Są prześladowani pod pretekstem walki z terroryzmem - ujawniają dokumenty wykradzione z serwerów policji z chińskiego regionu Sinciang, opublikowane przez BBC.  Dokumenty ze szczegółami ukazują masowe zatrzymywanie Ujgurów (grupa etniczna pochodzenia tureckiego, jedna z 55 mniejszości uznanych oficjalnie w Chińskiej Republice Ludowej - red.). w pozaprawnych ""obozach reedukacji"" i formalnych więzieniach pod pretekstem walki z terroryzmem. Dostarczają najmocniejszych jak dotąd dowodów na istnienie polityki wymierzonej przeciwko wszelkim wyrazom ujgurskiej tożsamości i kultury czy religii muzułmańskiej - twierdzi BBC. Chińskie władze odrzucają oskarżenia o łamanie praw człowieka w Sinciangu. Twierdzą, że stanowcza kampania przynosi tam dobre rezultaty w zwalczaniu terroryzmu, radykalizmu i ekstremizmu religijnego. W bazie nazywanej ""Xinjiang Police Files"" (akta policji w Sinciangu) jest ponad pięć tys. policyjnych zdjęć Ujgurów wykonanych pomiędzy styczniem a lipcem 2018 roku. Najmłodsza z tych osób, Rahile Omer, miała w chwili zatrzymania 14 lub 15 lat, natomiast najstarsza, Anihan Hamit - 73 lata. Z innych danych wynika, że co najmniej 2884 z tych osób zostało zatrzymanych. Przy wielu osobach napisano: ""zatrzymany do reedukacji"". W niektórych przypadkach nie wskazano przyczyny, w innych jako powód podano np. podróż za granicę lub ""nielegalne"" praktyki religijne. Na niektórych fotografiach widać również stojących obok strażników z pałkami. BBC przypomina, że chińscy urzędnicy konsekwentnie przekonywali, że ""nauka"" w ośrodkach nie jest przymusowa. Szef chińskiego MSZ Wang Yi zapewniał w 2019 roku, że są to ""szkoły, które pomagają ludziom uwolnić się od ekstremizmu"". Wśród ujawnionych akt są jednak protokoły świadczące, że w obozach byli uzbrojeni funkcjonariusze, na wieżyczkach strażniczych stawiano karabiny maszynowe i snajperskie, a w razie próby ucieczki strażnicy mieli oddać strzał ostrzegawczy, a potem wykonywać rozkaz ""strzelać, by zabić"". ""Uczniowie"" przenoszeni z jednej placówki do innej mieli mieć opaski na oczach i kajdanki na rękach. W pakiecie są 452 arkusze z danymi 250 tys. Ujgurów i adnotacją, kto został zatrzymany i w jakim ośrodku. Są tam osoby skazane na więzienie za ""przestępstwa"" popełnione nawet dekady wcześniej. Jeden mężczyzna usłyszał w 2017 roku wyrok 10 lat za ""studiowanie pism islamskich razem z babcią"" przez kilka dni w 2010 roku - podała BBC. Setki innych ukarano za używanie telefonów komórkowych, np. słuchanie ""nielegalnych wykładów"" lub posiadanie niedozwolonych aplikacji. Innych skazywano nawet na 10 lat więzienia za to, że nie korzystali z telefonów, w związku z czym uznano, że starają się ominąć nadzór elektroniczny. W arkuszu dotyczącym 58-letniego Tursuna Kadira napisano, że od lat 80. XX wieku studiował i głosił islam, a w ostatnich latach ""zapuścił brodę pod wpływem ekstremizmu religijnego"". Mężczyzna został za to skazany na 16 lat i 11 miesięcy więzienia. Wśród dokumentów są niepubliczne przemówienia wysokiej rangi urzędników, które - jak ocenia brytyjska stacja - dają wgląd w rozumowanie stojące za kampanią i sugerują, kto jest za nią odpowiedzialny. W aktach jest m.in. przemówienie, jakie minister bezpieczeństwa publicznego Chińskiej Republiki Ludowej (ChRL) Zhao Kezhi miał wygłosić w Sinciangu w czerwcu 2018 roku. Według dokumentu Zhao zasugerował, że w południowej części Sinciangu co najmniej dwa miliony ludzi są pod wpływem ""ekstremistycznej myśli"". Chwalił przywódcę ChRL Xi Jinpinga za jego ""ważne instrukcje"" dotyczące budowy nowych ośrodków i zwiększenia nakładów na więzienia. W 2017 roku ówczesny sekretarz partii w Sinciangu Chen Quanguo miał stwierdzić w przemówieniu do wojskowych i policjantów, że ""dla niektórych pięć lat reedukacji może nie wystarczyć"". ""Gdy się ich wypuści, problemy pojawią się ponownie, to jest rzeczywistość Sinciangu"" - miał powiedzieć. Według pracującego w USA badacza Adriana Zenza, który otrzymał dokumenty od anonimowego źródła, z akt wynika, że w zamieszkanym przez 22,7 tys. ludzi powiecie w Sinciangu ponad 12 proc. osób dorosłych było w latach 2017-2018 w obozie lub więzieniu. Przy takim odsetku w całym Sinciangu zatrzymanych byłoby ponad 1,2 mln Ujgurów i przedstawicieli innych mniejszości. Zenz przekazał materiały BBC, która częściowo zweryfikowała je we współpracy z konsorcjum 14 mediów z 11 krajów. Źródło dokumentów twierdzi, że wykradło je z policyjnych serwerów w Sinciangu. BBC skontaktowała się bezpośrednio z tym źródłem, które jednak odmówiło ujawnienia swojej tożsamości. BBC zaznacza, że protokoły policyjne zapisane są w zwykłym formacie edytora tekstu Microsoft Word i trudno jest niezależnie potwierdzić ich autentyczność. Znajdują się jednak w bazie razem z innymi materiałami, takimi jak zdjęcia, które są łatwiejsze do weryfikacji. Stacja oceniła również, że arkusze zawierają dane prawdziwych osób, ponieważ wielu z nich to krewni Ujgurów mieszkających za granicą. Na skierowaną do władz ChRL prośbę o komentarz w sprawie dokumentów odpowiedziała chińska ambasada w USA. ""Kwestie związane z Sinciangiem dotyczą w istocie przeciwstawiania się brutalnemu terroryzmowi, radykalizacji i separatyzmowi, a nie praw człowieka czy religii"" - napisała w oświadczeniu. Jej zdaniem chińskie władze podjęły szereg ""zdecydowanych, solidnych i skutecznych środków deradykalizacji"". ""Region cieszy się teraz stabilnością społeczną i harmonią, jak również rozwojem gospodarczym"", co jest ""najpotężniejszą odpowiedzą na wszelkie kłamstwa i dezinformacje o Sinciangu"" - dodała ambasada ChRL. Nie odniosła się jednak do żadnego z konkretnych dowodów z ujawnionego zbioru."
31;Zamieszanie na kolei w Warszawie. Usterki infrastruktury paraliżują ruch pociągów;https://wydarzenia.interia.pl/raporty/raport-transport-publiczny/aktualnosci/news-zamieszanie-na-kolei-w-warszawie-usterki-infrastruktury-para,nId,6055661;" Pasażerowie oczekiwali w stolicy opóźnionego pociągu PKP Intercity do Krakowa. Informacja o składzie zniknęła z wyświetlaczy, a Pendolino niespodziewanie wjechało na inny tor, niż widniał w rozkładzie jazdy. Nie wszyscy zdołali szybko zmienić peron i wsiąść na pokład. Zarówno przewoźnik, jak i PKP PLK - spółka odpowiedzialna za infrastrukturę - potwierdzili Interii, że 20 maja doszło do awarii, co wymusiło nagłe roszady w ruchu pociągów. Między kolejarzami a pasażerami pojawił się jednak dwugłos, czy na stacji padł właściwy komunikat o zmianach. W sobotę rano pasażerowie czekający na stołecznym Dworcu Centralnym nie byli pewni, czy na pewno wsiądą do swojego pociągu. Część z nich musiała nagle przedostać się na stację Warszawa Wschodnia, leżącą po drugiej stronie Wisły, bo usterka uniemożliwiła części składów PKP Intercity wjazd na linię średnicową, biegnącą tunelem pod centrum miasta.  Inne połączenia, również lokalne, skracano albo odwoływano. Jeszcze przed godz. 12 na stronie Warszawskiego Transportu Publicznego widniało ostrzeżenie, że z powodu ""uszkodzenia infrastruktury kolejowej"" występowały utrudnienia w kursowaniu pociągów Szybkiej Kolei Miejskiej oraz Kolei Mazowieckich. Jako miejsce usterki wskazano okolice Dworca Zachodniego. To nie pierwszy raz w ostatnim czasie, gdy podróżni napotykają w Warszawie nie lada problemy. W zeszły piątek - 20 maja - usterka na ""średnicówce"" wystąpiła w godzinach popołudniowego szczytu, co sprawiło, że dziesiątki osób nie doczekały się na swój pociąg. Jak przekazali Interii pasażerowie, doszło też do sytuacji, gdy opóźniony o około 40 minut skład EIP 1304 (Pendolino) do Krakowa wjechał na Dworcu Centralnym na inny peron niż powinien. Stwierdzili, że informacja o połączeniu zniknęła z wyświetlaczy na peronie, a komunikatów z głośników nie było słychać. Następnie pociąg objawił się w innej części dworca, przez co nie wszyscy zdążyli do niego wsiąść. Karol Jakubowski, rzecznik PKP Polskich Linii Kolejowych, potwierdził, że służby techniczne stwierdziły wówczas ""usterkę sieci trakcyjnej nad torem łączącym Warszawę Centralną z Warszawą Zachodnią"".  - Aby sprawnie działać: zapewnić połączenia oraz jak najszybciej udrożnić szlak i przywrócić rozkładowe kursowanie pociągów, powołano specjalny zespół zarządzania kryzysowego, składający się z przedstawicieli zarządcy i przewoźników, który na bieżąco koordynował działania kolejowych służb technicznych i sytuację w ruchu pociągów na Warszawskim Węźle Kolejowym - zapewnił. Jakubowski stwierdził ponadto, że podróżni mieli szansę zapoznać się wtedy o aktualnych informacjach dotyczących zmian w komunikacji. - Dodatkowe komunikaty były przekazywane na pokładach pociągów. Priorytetem było utrzymanie możliwie największej liczby połączeń. Aby zapewnić wyjazdy pociągów z Warszawy, składy kierowano po linii podmiejskiej lub po torze linii dalekobieżnej - wyjaśnił.  Jak przekazał Interii, ""pociągi kończące bieg w Warszawie, w miarę możliwości i po uzgodnieniu z przewoźnikami, kierowano na stację Warszawa Gdańska"", leżącą na styku Śródmieścia i Żoliborza. - Przewoźnicy uruchomili wzajemne honorowanie biletów - doprecyzował. Rzecznik PKP PLK podał ponadto, że ""na stacji Warszawa Centralna nadano trzy komunikaty o zmienionym peronie odjazdu pociągu Pendolino nr 1304 relacji Warszawa Wschodnia - Kraków Główny"". Agnieszka Serbeńska z biura prasowego PKP Intercity poinformowała Interię, że do przewoźnika wpływają reklamacje pasażerów, które dotyczą m.in. opóźnień z 20 maja. Przypomniała jednocześnie, że za komunikaty megafonowe na stacjach odpowiada PKP PLK. - Każdy pasażer ma prawo i możliwość złożenia reklamacji. Taki wniosek można złożyć w jednej z wyznaczonych do tego kas biletowych, znajdujących się na największych stacjach w kraju, za pośrednictwem poczty lub formularza na stronie intercity.pl - doprecyzowała.  Dodała, że każda reklamacja ""rozpatrywana jest indywidualnie, w terminie do 30 dni"". - Pasażer powinien zawrzeć w niej dane osobowe, dołączyć bilet oraz opisać zdarzenie. Odpowiednie formularze i więcej informacji na temat reklamacji można znaleźć na stronie internetowej PKP Intercity - opisała. Ruch pociągów stolicy utrudniony jest również ""planowo"", ze względu na modernizację Warszawy Zachodniej. Budowlańcy m.in. wykonują tam zadaszenie, a także modernizują perony. Z tego powodu część pociągów - regionalnych i dalekobieżnych, również zagranicznych - kierowana jest objazdem przez Warszawę Gdańską. Do podobnej sytuacji, jak 20 maja, doszło również na początku stycznia. Wówczas - jak opisywała ""Gazeta Wyborcza"" - pociąg do Gorzowa Wielkopolskiego ""pomylił perony"" na Dworcu Zachodnim, przez co 100 podróżnych nie wsiadło na jego pokład. PKP PLK wytłumaczyły dziennikowi, że doszło do pomyłki, którą popełniła osoba odpowiedzialna za informację pasażerską."
32; Konwencja Lewicy: Mieszkanie prawem, nie towarem;https://wydarzenia.interia.pl/kraj/news-konwencja-lewicy-mieszkanie-prawem-nie-towarem,nId,6055654;" Na sobotniej konwencji Lewicy we Włocławku zaprezentowano elementy programu dotyczącego mieszkalnictwa. Jego hasło brzmi ""Mieszkanie prawem, nie towarem"". Wśród elementów wymieniono m.in. budowę samorządowych mieszkań na wynajem, przywrócenie ulgi remontowej czy zamrożenie rat kredytów hipotecznych.  - Program mieszkaniowy Lewicy to nie tylko pomoc dla osób uboższych, to również oferta dla rodzin z klasy średniej, która rok temu mogły iść do banku po kredyt mieszkaniowy, a dzisiaj zostaną odprawione z kwitkiem - powiedział rozpoczynając konwencję współprzewodniczący Nowej Lewicy Włodzimierz Czarzasty. Dodał, że ""wolny rynek nie rozwiązał problemu mieszkaniowego"".  - Lewica daje ludziom wybór między kredytem hipotecznym a mieszkaniem czynszowym o tanim i stabilnym najmie. Dlatego mieszkania, które zbuduje Lewica, nie będą skierowane tylko do osób o niskich zarobkach, ale również do rodzin z klasy średnie - dodał.  - Dobrze wiemy, że jak trudno jest dziś uwierzyć w to, że państwo może może budować mieszkania. Jeśli chodzi o zaspokajanie potrzeb mieszkaniowych rząd już dawno skapitulował - mówiła z kolei posłanka Joanna Scheuring-Wielgus.  Posłanka powiedziała też, że ""PiS okłamał Polaków, obiecał dopłaty do kredytów, obiecał, że zbuduje mieszkania"".  - My chcemy wybudować 300 tysięcy mieszkań do taniego najmu, których właścicielami będą samorządy, tak jest jest w Wiedniu - przekazali posłowie.  Wyjaśnili, że program będzie kosztował łącznie około 100 miliardów złotych. - Chcemy żeby te pieniądze zasiliły samorządy i żeby samorządy budowały mieszkania - powiedział Czarzasty. Dodał, że program miałby być realizowany w latach 2025-2029.  Liderzy Lewicy dodali, że do 2023 roku zostanie przygotowany pakiet ustaw, które to unormują.  Za wzór takiego przedsięwzięcia podano osiedlę we Włocławki, na którym odbyła się konwencja. - Stoimy na tym osiedlu, które zostało wybudowane i lada dzień zostanie oddane do użytku - mówiła Daria Gosek-Popiołek Lewicy Razem. Dodała, że ""politycy prawicy mówią nam, że mamy przeczekać tę sytuację. Dają nam wakacje kredytowe, ale to nie jest rozwiązanie"".  - 20 miliardów rocznie na publiczne budownictwo - to niecały 1% PKB - ale w Polsce to będzie cywilizacyjna rewolucja. I taką rewolucję przeprowadzimy. W końcu samorządy będą miały za co budować mieszkania - mówił Adrian Zandberg.  Krzysztof Gawkowski przekazał, że partia postuluje za wprowadzeniem dyrektywy KE która ujednolici opatentowanie kredytów w całej Unii Europejskiej.  - Domagamy się również przyjęcia projektu ustawy reprywatyzacyjnej. Złożyliśmy ją w Sejmie w 2020 r. Czas by tę sprawę zamknąć raz na zawsze - dodała Anna Maria Żukowska.  Zwrócono również uwagę na to, że w wielu mieszkaniach w Polsce panują trudne warunki, nie ma w nich łazienek. Lewica proponuje powrót do ulgi remontowej.  Wśród propozycji pojawiła się także regulacja najmu krótkoterminowego i walka z patodeweloperami. "
33;"""Europę czeka chaos, jeśli ulegniemy Rosji"". Doradca prezydenta Ukrainy o wojnie";https://wydarzenia.interia.pl/raporty/raport-ukraina-rosja/aktualnosci/news-europe-czeka-chaos-jesli-ulegniemy-rosji-doradca-prezydenta-,nId,6055655;" Doradca prezydenta Ukrainy Mychajło Podolak ostrzegł, że porozumienia z Rosją ""nie są warte złamanego grosza"". Dodał, że rozpętując wojnę z Ukrainą Putin okazał się największym zagrożeniem dla światowego bezpieczeństwa. - Jeśli Zachód znów zadrży przed Rosją, to Europę i świat czeka chaos - przekazał Podolak. W komentarzu na serwisie Telegram prezydencki doradca zauważył, że uzasadnienia wojny w Ukrainie ze strony Rosji są ""tylko grą słów"". ""Rosja rozpętała klasyczną wojnę najeźdźczą, w duchu średniowiecza. Agresor jest słabo wykształcony, ale obwieszony pociskami manewrującymi. Rosja postanowiła zająć kraj bardziej nowoczesny i zniszczyć jego naród"" - napisał Mychajło Podolak doradca prezydenta Ukrainy Wołodymyra Zełenskiego. Powołał się na słowa rosyjskiego negocjatora Władimira Miedinskiego, który - według Podolaka - powiedział, że celem Rosji jest ""uratowanie"" Ukrainy i ""zachowanie jej dla rosyjskich dzieci"". Podolak ocenił, że ""w tłumaczeniu z języka rosyjskiego oznacza to: chcemy zabić ukraińskie dzieci, zająć ich miasta i w ten sposób oczyścić teren dla naszych dzieci"". Doradca Zełenskiego oskarżył Rosję, że ""udowodniła, że jest krajem barbarzyńskim, zagrażającym bezpieczeństwu światowemu"". Podolak dodał, że umowy z Rosją nie są ""warte złamanego grosza"". CZYTAJ WIĘCEJ: Ukraińcy alarmują: Rosyjskie miny zabijają zwierzęta. Mogą też wywołać pożar lasu w Czarnobylu ""Jeśli Zachód znów zadrży i pokaże po raz kolejny swój strach przed przerażającym światem rosyjskim, to Europę i świat czekają nowe krwawe przesunięcia granic, chaos, fale uchodźców, głód"" - przekazał Podolak. Ostrzegł, że Rosja ""wywoła nowe konflikty terytorialne - dziesiątki i setki enklaw przestępczych"", w których - według jego słów - ""bandyci będą nakładać stroje premierów i ministrów"". ""Czy jeszcze są pytania, co właściwie chciał powiedzieć Miedinski na temat swoich dzieci, dla których trzeba zniszczyć inny kraj?"" - retorycznie pytał Podolak na Telegramie. "
34;"Spięcie sędziów w programie na żywo. ""Przebierańcy w togach""";https://wydarzenia.interia.pl/kraj/news-spiecie-sedziow-w-programie-na-zywo-przebierancy-w-togach,nId,6055613;" W programie ""Debata dnia"" u Agnieszki Gozdyry w Polsat News spotkali się sędzia Piotr Gąciarek i sędzia Jarosław Dudzicz. Dyskutowali o Izbie Dyscyplinarnej SN oraz Krajowej Radzie Sądownictwa. Sędzia Dudzicz przypomniał hejt na KRS i Izbę Dyscyplinarną, zaś sędzia Gąciarek wytykał uległość wobec władzy niektórych sędziów. W programie ""Debata dnia"" u Agnieszki Gozdyry spotkali się sędziowie Jarosław Dudzicz - były zastępca rzecznika Krajowej Rady Sądowniczej oraz Piotr Gąciarek - sędzia Sądu Okręgowego w Warszawie. Sędzia Dudzicz powiedział, że Izba Dyscyplinarna nie działała tak jak powinna m.in. z powodu hejtu, któremu ta izba od samego początku była poddawana. -  Przypomnę tylko te najdelikatniejsze: ""przebierańcy w togach, neosedziowie"", tak mówiono na sędziów izby - powiedział. - Ciężko sobie wyobrazić, że sędzia podawany trwałemu hejtowi możne prawidłowo wykonywać swoje obowiązki - wspomniał sędzia. - Ci ludzie od początku nie byli sędziami, więc nazywanie ich przebierańcami nie jest żadnym hejtem - powiedział sędzia Piotr Gąciarek. Dodał, że przez takie osoby jak sędzia Dudzic, który ""współpracuje z politykami i bierze za to pieniądze"", Polska straciła prawie miliard złotych. - Ja nie mam telefonów do polityków. Nie wiem jak się zabiega o przychylność partii politycznych ani PiS-u, ani Platformy, ani PSL-u, nie jest mi to potrzebne, a członkowie KRS-u muszą zabiegać o przychylność polityków, by pozostać u władzy - odpowiedział sędzia Gąciarek. - O przychylność nie zabiegam, a to jakie mam telefony i do kogo, to moja sprawa - replikował sędzia Dudzicz. - Natomiast dziwnym trafem stowarzyszenie Iustitia, którego sędziowie mówią jednym głosem z politykami Platformy, takie telefony chyba mają - dodał. Sędzia Gąciarek odpowiedział, że członkowie KRSu dla własnych korzyści zapomnieli o etosie zawodu sędziego i zapomnieli, że powinnością KRS-u nie jest wspieranie polityki rządu, ale czuwanie nad niezawisłością sędziowską."
35;Zabójstwo na Nowym Świecie. Żaryn: Tragedia wykorzystana w celu dezinformacji;https://wydarzenia.interia.pl/raporty/raport-ukraina-rosja/aktualnosci/news-zabojstwo-na-nowym-swiecie-zaryn-tragedia-wykorzystana-w-cel,nId,6055633; Rzecznik prasowy ministra koordynatora służb specjalnych Stanisław Żaryn przekazał, że zabójstwo mężczyzny na Nowym Świecie w stolicy było wykorzystywane w dezinformacji i rozbudzania nienawiści wobec uchodźców. - Działania rosyjskiej dezinformacji przeciwko Polsce skupiają się na rozbudzaniu wrogości między Polakami a Ukraińcami - dodał.  - Część przekazów jest próbą przekonania Polaków, że przyjmując uchodźców z Ukrainy sami się narażają na kryzys ekonomiczny, problemy z bezpieczeństwem i kłopoty społeczne - podkreślił Żaryn. Zwrócił uwagę, że przekaz mający na celu wywoływanie sprzeciwu Polaków wobec przyjmowania w naszym kraju uchodźców przed agresją Kremla jest uruchamiany często w oparciu o wydarzenia zupełnie niezwiązane z Ukraińcami w Polsce. - Tak było choćby po tragedii, do której doszło w Warszawie - po zabójstwie na Nowym Świecie identyfikowane były działania dezinformacyjne przekonujące, że morderstwo wynika z polityki przyjmowania ukraińskich uchodźców w Polsce - mówił rzecznik. Podkreślił, że w mediach społecznościowych powielano sugestie i fałszywe tezy, mające na celu wskazanie, że za śmierć ofiary ataku w Warszawie odpowiedzialni są obywatele Ukrainy. Poszukiwani w tej sprawie są jednak trzej obywatele Polski. W debacie na ten temat rozpuszczane były również fałszywe informacje, jakoby za większość przestępstw w Polsce odpowiadali Ukraińcy. - Manipulowano też treściami sprzed lat, prezentując je jako obraz obecnych zagrożeń dla Polaków - wskazał. Żarn podkreślił, że to zabójstwo w Warszawie zostało wykorzystane do działań informacyjnych wymierzonych w relacje między Polakami a Ukraińcami. Ten przypadek pokazuje, że wymierzona w dany kraj dezinformacja bazuje na aktualnych wydarzeniach atakowanego państwa, wpisując się w bieżącą agendę publiczną. - Przekazy kolportowane przy okazji zabójstwa w Warszawie wpisują się w działania rosyjskiej dezinformacji, która tworzy chaos informacyjny i realizuje interesy polityczne Kremla - podkreślił rzecznik.  - Dziś jednym z najważniejszych pól oddziaływania jest wytwarzanie wrogości między Polakami i Ukraińcami. Należy zakładać, że każde budzące emocje społeczne zdarzenie może zostać wykorzystywane do szerzenia kłamstw mających na celu budowę wśród Polaków potencjału buntu przeciwko goszczeniu w Polsce uciekających przed rosyjskim zagrożeniem Ukraińców - stwierdził Żaryn.
36;Ostrzeszów: Zabicie psa ze szczególnym okrucieństwem. 57-latek z zarzutami;https://wydarzenia.interia.pl/wielkopolskie/news-ostrzeszow-zabicie-psa-ze-szczegolnym-okrucienstwem-57-latek,nId,6055609;" Zarzut zabicia buldoga francuskiego ze szczególnym okrucieństwem usłyszał 57-letni mieszkaniec Ostrzeszowa - powiedział rzecznik prasowy Prokuratury Okręgowej w Ostrowie Wielkopolskim Maciej Meler.
 Jak dodał rzecznik prokuratury, mężczyzna ""zrobił to w ten sposób, że gdy pies zaatakował innego psa, uderzał go metalowym prętem po całym ciele powodując u niego obrażenia, które doprowadziły do zgonu zwierzęcia"". Do zdarzenia doszło 31 marca w Ostrzeszowie w województwie wielkopolskim. Tego dnia 57-latek, przejeżdżając na rowerze obok jednej z posesji, usłyszał krzyk kobiety wołającej o pomoc. Kiedy wbiegł na teren, zobaczył gryzące się dwa psy rasy buldog francuski i pudel. Okazało się, że buldog przedostał się przez ogrodzenie na sąsiednią posesję i zaatakował pudla. Mężczyzna postanowił interweniować. - Najpierw próbował rozdzielić zwierzęta, kiedy to się nie udało, wziął metalowy pręt, którym zaczął bić buldoga - powiedział rzecznik. Mężczyzna częściowo przyznał się do postawionego mu zarzutu. Wskazał, że nie chciał zabić psa. - Jednak wnioski biegłych z zakresu patomorfologii i weterynarii sądowej Uniwersytetu Przyrodniczego we Wrocławiu, dotyczące charakteru obrażeń, jakich doznał pies, skutkowały zakwalifikowaniem tego czynu, jako występku z art. 35. ust. 2 Ustawy o ochronie zwierząt, czyli zabicia - powiedział Meler. Podejrzanemu, którego objęto dozorem policji, grozi do pięciu lat więzienia. Właścicielka psa oszacowała straty na 3 tys. zł. "
37;Ukraińcy alarmują: Rosyjskie miny zabijają zwierzęta. Mogą też wywołać pożar lasu w Czarnobylu;https://wydarzenia.interia.pl/raporty/raport-ukraina-rosja/aktualnosci/news-ukraincy-alarmuja-rosyjskie-miny-zabijaja-zwierzeta-moga-tez,nId,6055617;" Jak podaje agencja Ukrinform, pozostawione przez Rosjan miny przeciwpiechotne zabijają dzikie zwierzęta i stwarzają zagrożenie pożarem lasu w strefie wykluczenia wokół elektrowni atomowej w Czarnobylu. Informacja pochodzi od ukraińskiego ministerstwa ochrony środowiska.  ""Poziom zagrożenia pożarem lasu w strefie wykluczenia znacznie wzrósł z powodu nadejścia suchej, wietrznej pogody, a także z powodu dużej liczby min i flar pozostawionych przez wojska okupacyjne"" - zaalarmował resort w komunikacie. ""Liczne miny i pułapki są regularnie uruchamiane przez dzikie zwierzęta. W rezultacie zwierzęta są zabijane lub okaleczane, a jednocześnie może wybuchnąć pożar lasu"" - przestrzegło ministerstwo ochrony środowiska i zasobów naturalnych Ukrainy. W komunikacie podkreślono, że pożary w strefie wykluczenia mogą spowodować uwolnienie radioaktywnych substancji do atmosfery, a ich gaszenie jest dodatkowo utrudnione przez braki zasobów wywołane wojną oraz leżące w ziemi miny. Ukrinform przypomina, że potwierdzono już ok. 1,5 tys. przypadków, w których środowisko naturalne ucierpiało w wyniku rosyjskiej agresji na Ukrainę."
38;Wiktor Janukowycz wydał oświadczenie. Oskarża Polskę;https://wydarzenia.interia.pl/raporty/raport-ukraina-rosja/aktualnosci/news-wiktor-janukowycz-wydal-oswiadczenie-oskarza-polske,nId,6055600;" Wiktor Janukowycz oskarżył Polskę o zamiar aneksji zachodniej części Ukrainy. Prorosyjski były prezydent Ukrainy wydał oświadczenie, w którym doradza Ukraińcom, aby nie ufali Zachodowi i zaczęli dogadywać się z Rosją.
 Obecna polityka Kijowa grozi państwu utratą państwowości - oświadczył Wiktor Janukowycz cytowany przez rosyjską agencję prasową RIA Nowosti.  ""Apel"" polityka opublikował na portalach społecznościowych jego przedstawiciel Jurij Kirasir. ""Nieważne, jak bolesne jest dla mnie pisanie o tym dzisiaj, ale państwowość Ukrainy jest w ogromnym niebezpieczeństwie. Grozi jej całkowite zniszczenie. Nie chodzi przy tym tylko o ryzyko utraty ogromnych terytoriów na południa i wschodu kraju"" - pisał Janukowycz. Jego zdaniem Ukraina może zostać zagarnięta przez Polskę, ponieważ stan jej gospodarki nie pozwala jej na obronę suwerenności. Dodał, że będzie to spełnieniem europejskiego marzenia. ""Jeśli chodzi o Rosję, Ukraina będzie musiała usiąść z nią do stołu negocjacyjnego. Zachód, w tym Stany Zjednoczone, popchną ją do tego. Nic nie może trwać wiecznie, a dostawy broni na Ukrainę nie są w tym przypadku wyjątkiem"" - zasugerował prorosyjski polityk.  ZOBACZ: Meduza: Kreml nadal rozważa możliwość ataku na Kijów"
39;Władimir Putin z ponad 80 proc. zaufaniem. Najnowszy sondaż;https://wydarzenia.interia.pl/raporty/raport-ukraina-rosja/aktualnosci/news-wladimir-putin-z-ponad-80-proc-zaufaniem-najnowszy-sondaz,nId,6055594; Z sondażu Wszechrosyjskiego Centrum Badania Opinii Publicznej (VTsIOM) wynika, że rośnie zaufanie do Władimira Putina. Ponad 80 proc. ankietowanych Rosjan deklaruje zaufanie do prezydenta. Wzrosło także zaufanie do premiera i instytucji rządowych. O wynikach poinformowała TASS - rosyjska agencja informacyjna, która działa bezpośrednio na zlecenie kremlowskiej władzy. Działalność Dumy Państwowej pochwala 53,5 proc. uczestników badania, a Rady Federacji - 52,5 proc. Podczas ostatniego badania, które odbyło się 24 kwietnia, pozytywnie pracę tych organów oceniło odpowiednio 50,3 proc. i 49 proc respondentów.  27,3 proc. respondentów jest niezadowolonych z działalności Dumy Państwowej, 19,9 proc. nie aprobuje prac Rady Federacji (miesiąc temu było to odpowiednio 30,2 proc. i 22,1 proc.). Wcześniej VTsIOM publikowało oceny zaufania Rosjan do rosyjskiego prezydenta Władimira Putina i premiera Michaiła Miszustina. Putinowi ufa 81,3 proc. badanych (+ 0,6 pkt. proc.), Miszustinowi - 63,8 proc. (+ 2,6 pkt. proc.). Działania prezydenta aprobuje ponad 78 proc. respondentów.  Wyniki badań przekazała rosyjska agencja informacyjna TASS - instytucja związana bezpośrednio z kremlowską władzą.
40;Maczyzm i rządy pod znakiem represji. Kim jest Ramzan Kadyrow;https://wydarzenia.interia.pl/autor/anna-nicz/news-maczyzm-i-rzady-pod-znakiem-represji-kim-jest-ramzan-kadyrow,nId,6053474;" Kiedyś walczył przeciwko Rosji, teraz jest przyjacielem Putina. W rządzonej przez niego Czeczenii za bycie osobą homoseksualną można zostać skazanym na śmierć. Groził Ukrainie, w końcu zagroził także Polsce. Kim jest Ramzan Kadyrow? W sieci krążą memy z wizerunkiem Kadyrowa pozującego w dizajnerskich markowych butach. Przywódca lubi zresztą chwalić się swoim bogactwem. Jego dołączenie do rosyjskiej agresji na Ukrainę miało być pokazem siły i męstwa ""kadyrowców"", tymczasem okazało się chybionym strzałem.  Żołnierze Kadyrowa nie raz skompromitowali się, zamieszczając w internecie nagrania pokazujące ich walkę. W rzeczywistości na filmach widać, jak np. strzelają w powietrze. Jeden z nich zginął podczas prowadzenia propagandowej transmisji na TikToku, bo nie zauważył nadlatującego pocisku. Dla wielu osób obserwujących wojnę w Ukrainie Ramzan Kadyrow stał się powodem do wyśmiewania, ale sytuacji w Czeczenii daleko jest do żartu. Kraj pod rządami Kadyrowa jest miejscem, w którym łamane są podstawowe prawa człowieka. Urodzony 5 października 1976 roku Ramzan Kadyrow od dawna znany jest z tego, że bez wahania i skrupułów eliminuje swoich przeciwników. W I wojnie w Czeczenii (wojna między czeczeńskimi separatystami i wojskami rosyjskimi, 1994-1996), walczył przeciwko Rosji. W II wojnie (październik 1999 - kwiecień 2009 r.), razem z ojcem Achmatem Kadyrowem (w latach 2000-2003 zarządcą, zaś od 2003 do 2004 roku prezydentem Czeczenii) zmienili stronę i poparli Rosję.  Po śmierci ojca, który zginął w zamachu przeprowadzonym przez separatystów 9 maja 2004 na stadionie w Groznym podczas obchodów Święta Zwycięstwa, Ramzan Kadyrow został mianowany wicepremierem Czeczenii (wcześniej był szefem służby bezpieczeństwa). W sierpniu tego samego roku prezydentem Czeczenii został lojalny wobec Moskwy Ału Ałchanow. W lutym 2007 r. Ramzan Kadyrow zastąpił Ałchanowa na fotelu prezydenta. W marcu 2011 r. został Szefem Republiki Czeczeńskiej. Od listopada 2015 jest też członkiem Komisji Doradczej Rady Państwa Federacji Rosyjskiej. Rządy Ramzana Kadyrowa od samego początku oparte były na represjach. Rosyjska dziennikarka ""Nowej Gaziety"" Anna Politkowska zarzucała mu, że w swoim domu we wsi Centaroj urządził katownię dla przeciwników ojca. Wśród innych zarzutów, które wysuwała przeciwko niemu znalazły się także udziały w strzelaninach czy inspirowanie zabójstw. W październiku 2006 roku Politkowską znaleziono zastrzeloną w windzie jej bloku w centrum Moskwy. Kadyrow od lat krytykowany jest przez organizacje międzynarodowe za naruszenia praw człowieka. Human Rights Watch alarmuje o powszechnych zaginięciach i torturach w Czeczenii. Kilka lat temu do społeczeństwa międzynarodowego zaczął docierać dobitniejszy niż wcześniej głos mówiący o działaniach reżimu Kadyrowa w stosunku do osób LGBTQ.  - Wszystko zaczęło się przypadkiem - opowiada w filmie dokumentalnym ""Witamy w Czeczenii"" David Isteev z organizacji Russian LGBT Network. - Zimą 2017 roku miał miejsce nalot narkotykowy. Gdy policja zabrała telefon jednemu z zatrzymanych, znalazła w nim gejowskie zdjęcia i SMS-y. Bili go tak długo, aż zaczął podawać nazwiska. Każdy aresztowany wskazywał kolejne dziesięć osób, te osoby poddawane były torturom. Później przekazywano je rodzinom z zaleceniem, że należy je zabić - dodaje aktywista.  Isteev jest jedną z osób, które podjęły wówczas próby pomocy osobom ze środowiska LGBTQ. Opowiada o tym wspominany film, który premierę miał w 2020 roku. Jego twórca, reporter i filmowiec David France, przez 18 miesięcy towarzyszył rosyjskim aktywistom, którzy pomagali prześladowanym osobom w ucieczkach z Czeczenii i Rosji. Jak mówi w filmie Isteev, musieli stworzyć coś od zera, zaczęli od kryjówki w Moskwie. - W dwa tygodnie ewakuowaliśmy 15 osób, a to był dopiero początek - dodaje. Prawo wprowadzone przez Ramzana Kadyrowa mówi jednoznacznie - homoseksualizm jest w Czeczenii nielegalny. Z kraju docierają doniesienia o specjalnych obozach dla homoseksualistów. Kadyrow podczas jednego z wywiadów pokazywanych w filmie France'a na pytanie o informacje dotyczące czystek wśród społeczności LGBTQ odpowiada śmiechem. - To nonsens. Nie mamy tu takich ludzi - mówi. W dokumencie przedstawione są nie tylko działania aktywistów i aktywistek. Jest także mowa o dowodach i świadectwach zbrodni reżimu Kadyrowa. Rozmówcy i rozmówczynie France'a opowiadają o sposobach działania jego ludzi. W filmie pojawia się między innymi nagranie przechwycone przez aktywistów, na którym widać brutalne pobicie prześladowanego homoseksualnego mężczyzny. - Wszystkie nasze problemy przez takich jak ty! - krzyczy jeden z jego oprawców. - Wyobraźcie sobie, że w XXI wieku, w teoretycznie świeckim państwie ludzie giną tylko dlatego, że są homoseksualni. Są kaleczeni, a ich rodziny nakłaniane są do zabijania własnych dzieci czy rodzeństwa. To wydaje się nierealne - mówi w filmie David Isteev. Tymczasem Ramzan Kadyrow aktywnie wspiera agresję Rosji na Ukrainę. - Teraz zaczyna się prawdziwa operacja specjalna - groził w opublikowanym w połowie kwietnia nagraniu. W typowym dla siebie maczystowskim i pełnym buty stylu groził także Polsce. - Po Ukrainie, jeśli będzie zlecenie, w sześć sekund udowodnimy, do czego jesteśmy zdolni - tymi słowami w nagraniu z 25 maja zagroził, że następnym wojennym celem Kremla będzie Polska. ""Nakazał"" też przeprosić ambasadora Siergieja Andriejewa za incydent na warszawskim Cmentarzu Żołnierzy Radzieckich.  - Tak tego nie zostawimy. Brzydką grę zaczęliście z naszym państwem - mówił przywódca. I dodał: - Państwa NATO i te wokół - nie tańczcie tak, jak zagrają Zachód i USA. Nie przyniesie wam to niczego dobrego."
41;"""CPK chce mi przeciąć teren w połowie. Codziennie wychodzę do moich koni i płaczę""";https://wydarzenia.interia.pl/autor/magdalena-raducha/news-cpk-chce-mi-przeciac-teren-w-polowie-codziennie-wychodze-do-,nId,6051049;" Budowa Centralnego Portu Komunikacyjnego dotyka nie tylko mieszkańców Mazowsza, gdzie ma powstać megalotnisko oraz prowadzący do niego węzeł kolejowy. W skład CPK wejdzie też budowa połączeń kolejowych na terenie całego kraju, w tym odcinka łączącego Warszawę z Łodzią - wariant inwestorski zostanie wskazany już na początku czerwca. Na tej trasie znajduje się miasto Brzeziny, w którym mieszka Małgorzata Dybała. Jeden z proponowanych przez CPK wariantów przechodzi przez jej działkę, odcinając właścicielkę od stajni i dwudziestu koni. - Codziennie wychodzę do nich i płaczę. Nie wiem, co dalej będzie i co zrobię z tymi zwierzętami - mówi Interii. Rzecznik CPK podkreśla, że w sprawie odcinka Warszawa-Łódź do spółki wpłynęło 19 tys. opinii i uwag. - Bierzemy je pod uwagę - zapewnia. Inny odcinek kolejowy prowadzący do CPK ma przeciąć śląskie miasta. Jedna z linii kolejowych dużych prędkości prowadzących do CPK ma przechodzić przez miasto Brzeziny (woj. łódzkie). Małgorzata Dybała, mieszkanka miasta opowiada, że o planach CPK mieszkańcy dowiedzieli się na początku marca 2020 roku. Przypadkiem, ""pocztą pantoflową"". Jak wspomina, kiedy spytali o sprawę urząd miasta, ten odpowiedział, że to ogromna szansa, bo miasto ma być nieskomunikowane, a dzięki CPK zyska inwestorów.  - Poprosiliśmy radnych o zwołanie sesji nadzwyczajnej. 10 marca, w ostatni dzień konsultacji samorządowych, odbyło się takie spotkanie, na którym pojawiło się mnóstwo mieszkańców. Tłumaczyliśmy, że jeden z wariantów jest bardzo szkodliwy. On idzie przez główną drogę w Brzezinach, tam jest około 30 domów na jednej ulicy do wyburzenia, są miejsca pracy, stacja benzynowa. Dalej przebiega przez ulice równoległe, gdzie buduje się nowe osiedle. Przecina też największy las w Brzezinach, który jest naszym terenem rekreacyjnym. Ten wariant zakłada również budowę stacji na bardzo zurbanizowanym terenie - wyjaśnia Małgorzata Dybała. - Co ciekawe, mapy przygotowane przez CPK są nieaktualne, wielu domów na nich nie ma i wariant nie wygląda tak, jakby siał aż takie spustoszenie. A tak właśnie będzie, jeśli zostanie wybrany, bo ta wersja jest najgorsza ze wszystkich - podkreśla mieszkanka Brzezin. - Po pierwszym sprzeciwie wysłanym do CPK dostaliśmy drugi wariant w gratisie, który jest identyczny, jeśli chodzi o fragment, w którym przechodzi przez Brzeziny, a przecież od początku go odrzucaliśmy - relacjonuje Małgorzata. Warianty linii kolejowej przechodzącej przez to miasto są zatem trzy - W35 i W31 w północno-zachodniej części oraz wariant południowy W32. Ten ostatni miało wskazać większość mieszkańców w anonimowych ankietach.    

Zdjęcie





/foto. CPK /materiał zewnętrzny


  Był jeszcze jeden, ale jak mówi mieszkanka Brzezin, został już na pierwszym etapie odrzucony, mimo że na konsultacjach, gdy jeszcze był do wyboru, wszyscy opowiadali się właśnie za nim. - Ten wariant czyli W34 był właściwie kompatybilny z przebiegiem autostrady i rzekomo został prawie jednogłośnie odrzucony przez mieszkańców Brzezin, co jest absolutną nieprawdą - komentuje mieszkanka Brzezin. - Jako mieszkańcy czujemy, że nasz głos nie ma żadnego znaczenia. Na jedynych konsultacjach z CPK i firmą IDOM we wrześniu 2021 niczego się nie dowiedzieliśmy. Oni tylko nas słuchali, ale chyba nie usłyszeli tego, co chcielibyśmy, aby do nich dotarło. Nawet nic nie notowali. Wówczas obiecano nam, że kolejne konsultacje odbędą się w pierwszym kwartale 2022 roku. Mamy maj i nie zapowiada się, aby chcieli i mieli potrzebę jeszcze z nami cokolwiek ""konsultować"". To, że oni wsłuchują się w głos mieszkańców, to bzdura - dodaje jeszcze Małgorzata Dybała. Jak mówi, przedstawiciele CPK mieli przyjechać na miejsce, a wrzucenie ankiety i jakiekolwiek zdalne działania w jej ocenie nie są konsultacjami.  Budowa linii kolejowej dotyka Małgorzatę osobiście.  - Ten najgorszy wariant przechodzi przez mój teren. Mam na początku działki dom, dalej budynki gospodarcze, stajnię i place do jazdy konnej, ogrodzone specjalnym ogrodzeniem pastwiska. Łącznie 7,5 hektara. Obecnie mam 20 koni, część jest schorowanych, część bardzo starych - opowiada mieszkanka Brzezin. - CPK chce mi przeciąć teren w połowie, zostawić tylko dom, ale przed nim ma być plac budowy, wiec albo też go wyburzą, ale będę przez lata bujała się z budowlańcami. Może kawę im będę parzyć albo stancję im zrobię. Oczywiście mówię to ironicznie, tylko to mi pozostało. Ja tego w ogóle nie widzę. Codziennie wychodzę do moich koni i płaczę. Nie wiem, co dalej będzie i co zrobię z tymi zwierzętami - mówi Małgorzata. Konrad Majszyk, rzecznik prasowy CPK podkreśla, że celem spółki nie jest wyburzanie domów, a wybranie takiego wariantu, który spowoduje jak najmniej kolizji z zabudowaniami oraz miejscami cennymi pod względem przyrodniczym. Dodaje, że na obecnym etapie żaden z branych pod uwagę wariantów nie jest przesądzony. Jednocześnie przyznaje, że dla odcinka Warszawa-Łódź CPK jest już na zaawansowanym etapie studium wykonalności. - Na początku czerwca planujemy wskazanie tzw. wariantu inwestorskiego, czyli rekomendowanego przebiegu, który wraz z dwoma wariantami alternatywnymi znajdzie się we wniosku o decyzję środowiskową do Regionalnej Dyrekcji Ochrony Środowiska (RDOŚ). Kolejnym krokiem będzie pozyskanie decyzji lokalizacyjnej, a w dalszej kolejności wniosek o pozwolenie na budowę - tłumaczy rzecznik CPK. - Co ważne, dwa z trzech rozważanych wariantów prowadzą w śladzie ""igreka"", czyli linii Kolei Dużych Prędkości, która była planowana w latach 2010-2012 na trasie Warszawa-Łódź-Poznań/Wrocław. Potem te plany zawieszono, a teraz za sprawą inwestycji CPK zostaną w końcu zrealizowane. Nie można więc powiedzieć, że jest to zupełnie nowa inwestycja, o której nie było wcześniej wiadomo - mówi rzecznik CPK. Konrad Majszyk dodaje, że dla odcinka Warszawa-Łódź konsultacje były prowadzone we wrześniu i październiku ubiegłego roku z samorządowcami i mieszkańcami ze wszystkich gmin między Łodzią i Warszawą, przez które przebiegają proponowane warianty. - W tej sprawie do spółki i do wykonawcy studiom wykonalności wpłynęło blisko 19 tys. opinii i uwag. Bierzemy je pod uwagę w ramach tzw. analizy wielokryterialnej, która poprzedza wybór wariantu inwestorskiego - zapewnia rzecznik CPK. - Drugi etap konsultacji miał miejsce w tym roku i charakter zdalny - dodaje rzecznik. Przypomnijmy, że w momencie złożenia wniosku o decyzję środowiskową do RDOŚ odbywać się będą jeszcze konsultacje społeczne wymagane prawem, bo obecne były nieobowiązkowe i jak dodaje rzecznik ""wynikały z dobrej woli i chęci dochowania transparentności ze strony spółki CPK"". Spytaliśmy jeszcze Konrada Majszyka o wątek nieaktualnych map. Odpowiedział: - W każdym przypadku dany wykonawca opracowań w ramach studiów techniczno-ekonomiczno-środowiskowych (STEŚ) opracowuje na podstawie zawartej umowy aktualne mapy zawierające dane z ewidencji gruntów uzupełnione o przebieg granic działek. Następnie nanosi na te mapy szczegółowe propozycje wariantów przebiegu, które konsultujemy. Jeśli zdarzają się przypadki nieaktualnych danych, to bardzo rzadko i są one aktualizowane. Małgorzata Dybała wskazuje jeszcze, że są mieszkańcy, którzy nie rozumieją problemu wokół CPK. - To ci, których sprawa nie dotyczy bezpośrednio. Oni uważają, że my dostaniemy duże ""odszkodowania"". Tylko to wcale nie tak wygląda. Te pieniądze nie będą adekwatne do obecnej wartości danej nieruchomości, a co dopiero poniesionych przez nas szkód - mówi mieszkanka Brzezin.  - Najlepiej szukać gałęzi, na której się zawiśnie - dodaje. Wątek wywłaszczeń komentował Interii Mirosław Ochojski, prezes zarządu INLEGIS Kancelarie Prawne, ekspert w sprawach o ustalenie odszkodowania za wywłaszczenie nieruchomości. Jak mówił, ""uzyskane odszkodowania nie pozwalają na odbudowę domu o podobnym standardzie. Ustawodawca przyjął założenie, w którym odszkodowanie ustala się wg. wartości rynkowej nieruchomości z uwzględnieniem stopnia jej zużycia"". Więcej na ten temat można przeczytać tutaj. - Ponoć połączenie Łódź-Warszawa ma być pierwszym wykonanym odcinkiem. Oby to wszystko nigdy się nie wydarzyło - podsumowuje Małgorzata Dybała. Do CPK ma prowadzić też kolej przez Śląsk. To odcinek Katowice-granica państwa-Ostrawa, nazywany linią numer 170. Ewa Chmielorz, radna Rady Miasta Mikołów (woj. śląskie) mówi Interii: - W 2020 roku dowiedzieliśmy się z internetu, że ogłoszono konsultacje społeczne dotyczące CPK. Samorząd nie otrzymał żadnego pisma, nikt nas nie powiadomił.  - Rozpoczęły się konsultacje z CPK, to były takie pierwsze etapy, których oni nie musieli robić. Wyrysowali trzy propozycje przebiegu linii, biegły od strony zachodniej Mikołowa w stronę Katowic. Jedna z tras przecinała Śląski Ogród Botaniczny. Wszystkie oprotestowaliśmy - zbieraliśmy podpisy, wypełnialiśmy ankiety. Po konsultacjach CPK wytyczyło nowe propozycje, odsunięto je zupełnie od naszego miasta. Latem świętowaliśmy - opowiada radna. I dodaje: - Teraz myślę, że w tamtym momencie nasza czujność została uśpiona.  We wrześniu CPK znowu zmieniło propozycje przebiegów przez Mikołów. - Ta linia, która przechodziła przez miasto, wróciła. Została nieco odsunięta od ogrodu botanicznego, jednak nadal przecina jego otulinę. Dorzucono nam też dodatkową linię przez środek sołectwa Mokre. I tak, zostaliśmy z propozycją czterech wariantów, a nie trzech jak było na początku - wskazuje Ewa Chmielorz. - Mieszkańcy, których domy znajdują się na każdym z tych proponowanych przebiegów, żyją w ciągłym niepokoju - mówi radna. - To są setki osób. Nie wiedzą - remontować dom, kończyć jego budowę, czy nie? Co z kredytem, co z finansami, jak się zabezpieczyć, a może już sprzedawać ten dom i uciekać? To jest stres, który wpływa na pogarszające się zdrowie. Tego nikt nie wziął pod uwagę - podkreśla. - Nasz głos nie został wysłuchany - dodaje radna. Mieszkańcy zaczęli protestować, blokować drogi, zjednoczyli się także z innymi miejscowościami będącymi na trasie linii 170. - Zapraszamy ekspertów z dziedziny prawa i kolejnictwa. Wysyłamy petycje i angażujemy w te działania polityków. Mimo tego nasz sprzeciw nie jest brany pod uwagę - mówi Ewa Chmielorz. - Podkreślamy wszędzie, czy to na konsultacjach, czy w Sejmie, czy w Senacie, że Śląsk jest dobrze skomunikowany koleją regionalną, a obecne połączenia są na ten czas modernizowane i rozbudowywane chociażby w ramach projektu Kolej Plus - podkreśla radna. Mieszkańcy nie tylko protestują, ale także wskazują inne rozwiązania. - Przedstawiliśmy możliwość modernizacji linii E65, co jest zgodne z Dyrektywami Unii Europejskiej odnośnie korytarza w ramach TEN-T. Unia Europejska nie zakłada, ani nie wymaga połączenia Katowic z Ostrawą szybką koleją. Szybka Kolej na Śląsku jest jedynie megalomanią, która niesie za sobą degradację środowiska i siedlisk ludzkich. Nie zgadzamy się na bezmyślne prowadzenie tej inwestycji i zrobimy wszystko aby do tego nie doszło - zapewnia nasza rozmówczyni. Rzecznik prasowy CPK pytany o odcinek inwestycji na Śląsku mówi, że na jego temat spółka zorganizowała serię spotkań z udziałem m.in. przedstawicieli samorządów (przedstawiciele CPK odwiedzili m.in. Katowice, Mikołów, Czerwionkę-Leszczyny, Świerklany, Mszanę, Żory, Godów i Wodzisław Śląski), a także firm, zakładów pracy, spółek górniczych, przewoźników kolejowych. - W wyniku tych spotkań z liczby 11 wariantów zeszliśmy do czterech, opracowaliśmy proponowane rozwiązania techniczne, które przedstawiamy mieszkańcom. Na razie żaden wariant nie jest przesądzony - mówi znów Konrad Majszyk. Wskazanie wariantu inwestorskiego, czyli preferowanego, ma nastąpić już na przełomie sierpnia i września. - Jeśli chodzi o linię Katowice-Ostrawa, to staramy się zmniejszyć do minimum kolizje: z jednej strony zabudową, a z drugiej z chronionymi terenami zielonymi. To ważne, że do momentu wskazania wariantu inwestorskiego wszystkie rozważane przebiegi są równorzędne - podkreśla rzecznik prasowy CPK. Przyznaje jednocześnie, że linia Katowice-Ostrawa ""to z punktu widzenia trasowania i projektowania teren bardzo trudny z uwagi na obszary szkód górniczych, liczne tereny zurbanizowane i sąsiedztwo autostrady A1"".  - Inwestycja zapewni skrócenie przejazdu do Warszawy z Katowic do 1 godz. 40 min. Z Jastrzębia-Zdroju i Rybnika dojedziemy do stolicy w 2 godz. Ponadto na dotychczasowych liniach kolejowych zwiększy się przepustowość na potrzeby przewozów regionalnych i towarowych - podsumowuje Konrad Majszyk. Przypomnijmy: 10 czerwca w całym kraju, o tej samej godzinie, odbędą się lokalne protesty przeciwko działalności spółki Centralny Port Komunikacyjny. Mieszkańcy będą blokować drogi. Chcą, aby ich protest był głośny i uciążliwy. "
42;"Atak Rosjan na Siewierodonieck. ""Wysiłki w dwóch kierunkach""";https://wydarzenia.interia.pl/raporty/raport-ukraina-rosja/aktualnosci/news-atak-rosjan-na-siewierodonieck-wysilki-w-dwoch-kierunkach,nId,6055590;" Wojska rosyjskie rozpoczęły atak na Siewierodonieck w obwodzie ługańskim na wschodzie Ukrainy z zamiarem okrążenia sił ukraińskich - wskazują eksperci amerykańskiego Instytutu Badań nad Wojną. Według ich wiedzy siły rosyjskie prawdopodobnie nie będą zdolne do szybkich postępów w samym mieście. W najnowszym raporcie eksperci wskazują, że do tej pory w inwazji na Ukrainę wojska rosyjskie nie radziły sobie dobrze w operacjach na obszarach zabudowanych. ""Na terenach wokół Siewierodoniecka Rosjanie czynią stopniowe postępy, ale nie okrążyli całkowicie obrońców ukraińskich"" - czytamy.  ISW zastrzega przy tym, że zamknięcie okrążenia jest możliwe w najbliższych dniach. Jednocześnie - dodają eksperci - armia ukraińska spowolniła natarcie Rosjan na większości kierunków. ""Operacja rosyjska w kierunku Iziumu zatrzymała się i wojska rosyjskie, jak się wydaje, nie będą w stanie przyspieszyć tempa natarcia"" - oceniono. Eksperci ISW stwierdzili, że wojska rosyjskie w zajętym niedawno Łymanie podejmują wysiłki w dwóch kierunkach. ""Na południowym zachodzie usiłują wesprzeć oddziały, które utknęły w rejonie Iziumu; na południowym wschodzie zaś próbują postępów w kierunku Siwerska"" - przekazali specjaliści.  Amerykański ośrodek nie spodziewa się, by oba te cele udało się osiągnąć Rosjanom w najbliższych dniach. Zdaniem ISW na terenie południowej Ukrainy wojska rosyjskie przygotowują się do długotrwałych operacji."
43;Ukraińcy: Szturm Rosjan zakończył się porażką;https://wydarzenia.interia.pl/raporty/raport-ukraina-rosja/aktualnosci/news-ukraincy-szturm-rosjan-zakonczyl-sie-porazka,nId,6055587;" Ukraiński Sztab Generalny podał, że wojska rosyjskie próbują umocnić pozycje w rejonie Łymanu. Dodano, że Rosjanie prowadzili ataki w rejonie Siewierodoniecka i Toszkiwki, w kierunku Bachmutu próbowali wyjść na tyły armii ukraińskiej i zakłócić jej połączenia logistyczne. W kierunku Łymanu Rosjanie prowadzili ostrzały z moździerzy i systemów rakietowych w rejonie miejscowości Ozerne i Dibrowa. W pobliżu tej ostatniej przeprowadzili także atak lotniczy - czytamy w komunikacie, opisującym sytuację na froncie w sobotę rano. Sztab zapewnił, że szturm rosyjski w rejonie Siewierodoniecka i Toszkiwki nie powiódł się i Rosjanie ""odeszli na wcześniej zajmowane pozycje"". ""W kierunku Bachmutu wróg próbuje wyjść na tyły wojsk ukraińskich i zakłócić trasy zaopatrzenia logistycznego"" - relacjonuje sztab. Zapewnił, że niepowodzeniem zakończył się szturm rosyjski w rejonie miejscowości: Nahirne, Wasyliwka, Komyszuwacha i Widrodżennja. Wojska rosyjskie ostrzeliwały ogniem artyleryjskim infrastrukturę cywilną w rejonach miejscowości: Nowobachmutiwka, Pisky, Wesełe, Krasnohoriwka, Awdijiwka. W rejonie Jakowliwki, Awdijiwki, Wesełego i Kamjanki Rosjanie prowadzili bombardowania lotnicze infrastruktury cywilnej. Infrastrukturę cywilną Rosjanie ostrzeliwali też na innym odcinku frontu, na kierunkach: nowopawliwskim i zaporoskim, w rejonie miejscowości: Wremiwka, Połtawka, Czerwone, Hulajpole, Orichiw i Kamjanske. W samej Rosji - według sztabu - trwa ukryta mobilizacja. Z punktów zaopatrzenia pobierana jest przestarzała broń i sprzęt. ""Na terenie obwodu woroneskiego trwa przygotowanie rezerwistów"" - dodał sztab. Obwód woroneski sąsiaduje z terytorium południowo-wschodniej Ukrainy. "
44;Zabójstwo na Nowym Świecie. Jeden z poszukiwanych był już skazany;https://wydarzenia.interia.pl/wiadomosci-lokalne/news-zabojstwo-na-nowym-swiecie-jeden-z-poszukiwanych-byl-juz-ska,nId,6055580;" Sebastian Włodarczyk, najmłodszy z trzech poszukiwanych mężczyzn do sprawy zabójstwa 29-latka na Nowym Świecie w Warszawie był wcześniej znany policji. Mężczyzna w 2017 r. brał udział w brutalnym pobiciu kierowcy autobusu na warszawskim Targówku. Został za to skazany m.in. na półtora roku ograniczenia wolności w postaci prac społecznych.  23-letni Sebastian Włodarczyk jest jednym z trzech mężczyzn, którzy są podejrzani o zabójstwo 29-latka na Nowym Świecie w Warszawie. Okazuje się, że był już wcześniej znany stołecznym organom ścigania. W połowie sierpnia 2017 roku brał udział w pobiciu kierowcy autobusu na pętli autobusowej przy ul. Ossowskiego na warszawskim Targówku. 17-letni wtedy Sebastian wspólnie m.in. ze swoim starszym bratem brutalnie pobili kierowcę autobusu używając do tego m.in. pałki bejsbolowej. Po pobiciu kierowcy napastnicy uciekli z miejsca zdarzenia, jednak po niespełna godzinie zostali zatrzymani. Po przewiezieniu na komisariat policji przy ulicy Chodeckiej w Warszawie okazało się, że wszyscy zatrzymani mieli ponad 2 promile alkoholu w organizmie. Wyrok w tej sprawie wydał na początku października 2018 roku Sąd Rejonowy dla Warszawy Pragi-Północ. Ten wówczas 18-latek został skazany wyrokiem nakazowym karę jednego roku i 6 miesięcy ograniczenia wolności połączonej z obowiązkiem wykonywania nieodpłatnej kontrolowanej pracy na cele społeczne w wymiarze 20 godzin miesięcznie. Miał też obowiązek zapłaty 5 tys. złotych nawiązki na rzecz pokrzywdzonego oraz zobowiązano go w terminie jednego miesiąca do pisemnego przeproszenia kierowcy autobusu. Na poczet orzeczonej kary ograniczenia wolności zaliczono mu okres tymczasowego aresztowania w tej sprawie od 27 sierpnia do 13 października 2017 r. przyjmując, że jeden dzień rzeczywistego pozbawienia wolności równa się dwóm dniom kary ograniczenia wolności. W wyniku dwóch późniejszych postanowień sądu o wykonywaniu kary okazało się, że powinien ją wykonać do 30 października 2022 r. ""Z informacji przekazanych przez kuratora sądowego wynika, że skazany nie wykonał obowiązku przeproszenia pokrzywdzonego oraz nie zapłacił na jego rzecz orzeczonej nawiązki"" - podało biuro prasowe Sądu Okręgowego Warszawa-Praga. W piątek prokurator Aleksandra Skrzyniarz przekazała, że sąd zastosował tymczasowe aresztowanie wobec trzeciego mężczyzny, który również jest podejrzany o udział w zabójstwie na Nowym Świecie. - Zastosowane tymczasowe aresztowanie umożliwiło prokuratorowi wydanie listu gończego i wdrożenie poszukiwań za trzecim podejrzanym - podkreśliła rzeczniczka Prokuratury Okręgowej w Warszawie. Tego samego dnia policjanci z Komendy Rejonowej Policji Warszawa I na podstawie listu gończego wydanego przez Prokuraturę Okręgową w Warszawie poszukują 24-letniego Dawida Mirkowskiego podejrzanego o zabójstwo na Nowym Świecie. Na policyjnej stronie w piątek opublikowano wizerunek poszukiwanego. Jak nieoficjalnie w piątek ustaliła PAP, że Mirkowski to zawodnik mieszanych sztuk walki, który w przeszłości był m.in. reprezentantem warszawskiego klub Garuda Muay Thai Gym. W swojej karierze stoczył co najmniej kilkanaście walk i brał udział w galach DSF, KOK czy Wirtuoz. Do zabójstwa 29-latka na Nowym Świecie w Warszawie doszło nad ranem 8 maja. Ranny mężczyzna wszedł do jednego ze sklepów. Na miejsce została wezwana policja, a także służby ratunkowe. Pomimo udzielonej pomocy medycznej i wysiłku lekarzy mężczyzna zmarł. Oprócz Dawida Mirkowskiego i Sebastiana Włodarczyka do sprawy zabójstwa na Nowym Świecie poszukiwany jest również 27-letni Łukasz Goławski, który już wcześniej był znany organom ścigania. Mężczyzna był współpodejrzanym w procesie Krzysztofa U. ps. Fama, oskarżonego o podpalenie klubu przy ul. Foksal. Do pożaru w klubie doszło 16 września 2019 r. Biegły z zakresu pożarnictwa stwierdził, że do spalenia budynku, w którym od 26 września miał zacząć funkcjonować ekskluzywny klub nocny, doszło w wyniku umyślnego działania. Sprawcy weszli do klubu wyłamując okno i ""wykorzystując mieszaninę łatwopalnych cieczy, które zostały wcześniej przygotowane"", ""wzniecili pożar poprzez zainicjowanie wielu ognisk ognia"". Na początku lutego 2021 roku Sąd Okręgowy w Warszawie skazał Goławskiego za współudział w podpaleniu klubu na 3 lata i 6 miesięcy więzienia. Sąd wymierzył mu także grzywnę. Trzej inni współoskarżeni dostali wyroki od 8 do 15 lat więzienia. 6 maja 2022 roku Sąd Apelacyjny w Warszawie zmniejszył Goławskiemu wyrok do 3 lat więzienia. Wyrok jest prawomocny. Policja prosi o kontakt każdego, kto może wiedzieć, gdzie mogą przebywać poszukiwani. ""Ostrzega się, że za ukrywanie poszukiwanego lub pomaganie mu w ucieczce grozi kara pozbawienia wolności do lat 5"" - zaznacza. Śledczy zapewniają pełną anonimowość. ""Zwracamy się z prośbą o zgłaszanie się naocznych świadków zdarzenia oraz osoby, które posiadają informacje dotyczące tego zdarzenia i kontakt z Oficerem Dyżurnym KRP Warszawa I, nr tel. 47-72-391-50, Wydziałem do Walki z Przestępczością Przeciwko Życiu i Zdrowiu Komendy Rejonowej Policji Warszawa I, tel. 47-72-391-30 lub 47-72-391-32, z prowadzącym postępowanie nr tel. 47-72-391-14 lub numerem alarmowym 112"" - zaapelowali policjanci."
45;Zełenski: Nasze miasta są zniszczone, nasze morze jest zablokowane, ale my pozostajemy wolni;https://wydarzenia.interia.pl/raporty/raport-ukraina-rosja/aktualnosci/news-zelenski-nasze-miasta-sa-zniszczone-nasze-morze-jest-zabloko,nId,6055579;" Przemawiając w piątek za pośrednictwem łącza wideo do społeczności Uniwersytetu Stanforda Wołodymyr Zełenski rozpoczął od odpowiedzi na pytanie, na które zwyczajowo odpowiadają kandydaci na Stanford :  ""Co jest dla ciebie najważniejsze i dlaczego?"". - Na to pytanie, odpowiadam od dłuższego czasu, szczególnie przez ostatnie 93 dni, kiedy staram się dać mojemu krajowi wszystko, czego potrzebuje, abyśmy mogli przetrwać, obronić naszą wolność i zwyciężyć - powiedział Wołodymyr Zełenski. Moja odpowiedź jest pragmatyczna, stwierdził prezydent, najważniejsze są: broń, która zniweluje techniczną i ilościową przewagę armii rosyjskiej, sankcje, które zatrzymają przepływ pieniędzy na rosyjski terror i finanse, które pozwolą Ukrainie zachować normalność podczas trwania wojny.  Zełenski dodał: ""Ważne jest objęcie sankcjami i konfiskata całego rosyjskiego mienia, które powinno zostać przeznaczone na odbudowę wszystkiego, co zniszczyła armia rosyjska. Kolejnym celem jest powołanie sprawiedliwego trybunału dla osądzenia wszystkich przestępców, którzy zabijali, torturowali i gwałcili. Niezbędna jest budowa skutecznej architektury bezpieczeństwa, która zapobiegnie takim wojnom. To wszystko pozwoli przywrócić normalne, spokojne życie w naszym kraju"". - 24 lutego wybuchła wojna na pełną skalę i 18-letni rosyjscy chłopcy wkroczyli do naszego kraju, weszli do naszych domów, by zabijać, torturować, gwałcić. Dokładnie trzy miesiące później, 24 maja, 18-latek wszedł do szkoły w Teksasie i zabił 19 dzieci i dwoje dorosłych (...) Żyjemy w strasznych czasach, kiedy Amerykanie składają kondolencje Ukraińcom z powodu śmierci na wojnie, a Ukraińcy Amerykanom z powodu śmierci podczas pokoju. Przyjmijcie moje kondolencje - powiedział prezydent Ukrainy. - Nasze miasta są zniszczone, nasze morze jest zablokowane, ale my pozostajemy wolni - podkreślił Zełenski.  "
46;Meduza: Kreml nadal rozważa możliwość ataku na Kijów;https://wydarzenia.interia.pl/raporty/raport-ukraina-rosja/aktualnosci/news-meduza-kreml-nadal-rozwaza-mozliwosc-ataku-na-kijow,nId,6055575;" Kreml po raz kolejny rozważa możliwość ataku na Kijów i wciąż liczy na pełne zwycięstwo w wojnie z Ukrainą - podał w piątek niezależny rosyjski portal Meduza. Jego zdaniem nie należy się jednak spodziewać powszechnej mobilizacji w Rosji. Według Meduzy w rosyjskiej administracji prezydenckiej, na tle natarcia wojsk rosyjskich w Donbasie, znów pojawiła się nadzieja, że Moskwa może w ciągu kilku miesięcy ""doprowadzić wojnę na Ukrainie do zwycięstwa"". Portal w swojej publikacji opiera się na dwóch źródłach zbliżonych do Kremla i jednego bezpośrednio powiązanego z rosyjską administracją prezydencką. Meduza podkreśla, że Kreml uważa zajęcie całego terytorium obwodów donieckiego i ługańskiego przez wojska rosyjskie za ""plan minimum"" na ""deklarację zwycięstwa"", która miałaby być ogłoszona w kolejnych dniach. Według portalu Moskwa ma także cały czas ""plan maksymalny"", który zakłada przejęcie kontroli nad Kijowem. Według rozmówców Meduzy na Kremlu, najwyższe kierownictwo Rosji nie porzuciło tego celu. ""Nadal będziemy ich szarpać (Ukraińców). Najprawdopodobniej do jesieni wszystko się skończy"" - podało jedno ze źródeł. Według rozmówców Meduzy takie nastroje panują nie tylko na Kremlu, ale także w kierownictwie rządzącej Rosją partii Jedna Rosja. Rozmówcy Meduzy zwracają uwagę, że w osiągnięciu celu władze kraju mogą zdecydować się na masowe wysłanie poborowych do walki. ""Do tej pory walczą głównie żołnierze na kontraktach. Ale jeśli mamy pójść do przodu szybciej, to możemy użyć poborowych. To wciąż armia"" - mówi Meduzie jedno ze źródeł. Dodaje jednak, że powszechnej mobilizacji w Rosji nie należy się spodziewać, bowiem Kreml obawia się takiego kroku, który mógłby uderzyć w notowania rządu i osobiście w prezydenta Rosji Władimira Putina. Ponadto, według Meduzy, Kreml wątpi, że państwa zachodnie będą nadal wspierać Ukrainę na dużą skalę finansowo i zbrojeniowo, jeśli wojna się przeciągnie. ""Prędzej czy później Europa zmęczy się pomaganiem. Bliżej jesieni będzie musiała uzgodnić (z Rosją) warunki zakupu gazu i ropy przed sezonem grzewczym"" - cytuje Meduza jednego ze swoich rozmówców.  "
47;Radom. Sadownik oskarżony o zgwałcenie 16-latki. Wcześniej miał ją upić;https://wydarzenia.interia.pl/mazowieckie/news-radom-sadownik-oskarzony-o-zgwalcenie-16-latki-wczesniej-mia,nId,6055567; Zakończył się proces 66-letniego sadownika oskarżonego o upicie i zgwałcenie 16-latki. Dziewczyna pracowała w jego gospodarstwie i twierdzi, że mężczyzna pobił ją, a następnie zmusił do obcowania płciowego. Wyrok zostanie ogłoszony we wtorek. Jak poinformował rzecznik Sądu Okręgowego w Radomiu Arkadiusz Guza, prokurator żąda dla oskarżonego kary łącznej dwóch lat i ośmiu miesięcy pozbawienia wolności oraz nawiązki dla pokrzywdzonej w wysokości 50 tys. zł. Obrońca wniósł o uniewinnienie oskarżonego. Prokuratura zarzuciła 65-letniemu właścicielowi sadów pod Radomiem popełnienie dwóch przestępstw. Według śledczych, mężczyzna upił nastolatkę, a następnie - używając wobec niej przemocy - doprowadził do obcowania płciowego. Eugeniusz C. miał szarpać dziewczynę i bić ją po całym ciele. Pokrzywdzona doznała obrażeń ciała świadczących o tym, że broniła się przed napastnikiem. Za rozpijanie osoby małoletniej mężczyźnie grozi kara grzywny, ograniczenia wolności lub pozbawienia wolności do dwóch lat. Gwałt zagrożony jest karą więzienia od 2 do 12 lat. Wyrok zostanie ogłoszony we wtorek. W maju 2020 r. 16-latka podjęła pracę sezonową w gospodarstwie sadowniczym pod Radomiem należącym do Eugeniusza C. Matka dziewczyny także pracowała u niego dorywczo, ale na noc wracała do domu. Właściciel gospodarstwa udostępnił dziewczynie odrębny pokój, by nie musiała dojeżdżać. Według śledczych 65-latek zaproponował nastolatce alkohol i nakłonił ją, by się z nim napiła. Następnie, wbrew jej woli, doprowadził do stosunku seksualnego. Nad ranem nastolatka wsiadła na rower i uciekła do domu. Nie wiedziała, co się z nią działo, była obolała i miała porwaną odzież. Jej matka złożyła zawiadomienie o gwałcie. 65-latek nie przyznał się do zarzucanych mu czynów. Zaprzeczył, że nakłaniał małoletnią do picia alkoholu i że odbył z nią stosunek wbrew jej woli.
48;Powstanie nowa partia? Agnieszka Ścigaj: Rozważamy to;https://wydarzenia.interia.pl/kraj/news-powstanie-nowa-partia-agnieszka-scigaj-rozwazamy-to,nId,6055566;" Agnieszka Ścigaj przekazała, że posłowie koła Polskie Sprawy rozważają rejestrację w sądzie nowej partii lub przejęcie już istniejącej. Trwają rozmowy z kilkoma podmiotami, w tym partią Polska Nas Potrzebuje - dodała Ścigaj.  W poniedziałek ""Rzeczpospolita"" w artykule ""Polska Nas Potrzebuje. Będzie nowa partia w Sejmie"" napisała, że posłowie koła Polskie Sprawy Agnieszka Ścigaj, Paweł Szramka, Andrzej Sośnierz i Zbigniew Giżyński planowali wstąpienie w szeregi partii Polska Nas Potrzebuje założonej przez byłego posła Dariusza Grabowskiego. Takie działanie miałoby pomóc w uniknięciu wielomiesięcznego procesu rejestracji w sądzie nowej partii. Ścigaj skomentowała te doniesienia. - Rzeczywiście rozważaliśmy taką opcję - powiedziała. Zaznaczyła, że ""trwają rozmowy z kilkoma podmiotami, które mają już zarejestrowane partie"". Posłanka powiedziała, że partia powinna działać ""już na jesieni"". - Proces rejestracji  jest długi i czasem trwa nawet dwa lata, więc rozważaliśmy taką opcję czy nie użyć którejś z partii która jest zarejestrowana, nieczynna, nie działa, aby po prostu jakby zmienić statut, władze - dodała. Zapytana, czy pomysł wykorzystania w tym celu partii Grabowskiego nadal jest omawiany odpowiedziała twierdząco. - Jest, ale to nie jest jedyna partia, z którą rozmawialiśmy - podkreśliła. Sam Grabowski zapytany przez, czy takie rozmowy są prowadzone odpowiedział, że rozmawia z różnymi parlamentarzystami. - Zwracają się do mnie z prośbą o konsultacje ekonomiczne, w sprawach społecznych, ale głównie gospodarczych - powiedział. Dodał, że ""obecna sytuacja obecna jest tak zagmatwana, tak szybko się zmienia, że trudno mi powiedzieć czym to się zakończy"". - Życzę jak najlepiej ludziom z koła Polskie Sprawy, czy oni staną na wysokości zadania to oni sami muszą to wiedzieć - stwierdził. Podkreślił, że jego partia stawia sobie za cel ""uprzedmiotowienie polskiej przedsiębiorczości"", a miejsca w niej mogą szukać ""wszyscy, dla których ważny jest los Polski i polskiej przedsiębiorczości""."
49;Rosjanie schwytali dwóch Brytyjczyków i Marokańczyka. Grozi im kara śmierci;https://wydarzenia.interia.pl/raporty/raport-ukraina-rosja/aktualnosci/news-rosjanie-schwytali-dwoch-brytyjczykow-i-marokanczyka-grozi-i,nId,6055562;" Dwóm obywatelom Wielkiej Brytanii i Marokańczykowi, którzy walczyli po stronie Ukrainy i zostali schwytani przez siły rosyjskie, może grozić kara śmierci - przekazali prorosyjscy separatyści, których za rosyjską agencją Interfax cytuje BBC. Jak poinformował Wiktor Gawriłow, urzędnik prokuratury generalnej samozwańczej Donieckiej Republiki Ludowej, dochodzenie karne ""zostało zakończone"" i - biorąc pod uwagę, że trwa wojna - oskarżeni mogą zostać skazani na karę śmierci. Wyjaśnił, że dwaj schwytani Brytyjczycy to Shaun Pinner i Andrew Hill, a obywatel Maroka to Sadun Brahim. 48-letni Pinner to jeden z dwóch Brytyjczyków, którzy z racji tego, że kilka lat temu związali swoje życie z Ukrainą, walczyli w regularnych siłach zbrojnych tego kraju, zaś 35-letni Hill najprawdopodobniej przyjechał po rozpoczęciu wojny i zaciągnął się do ukraińskiego Legionu Międzynarodowego. Z kolei schwytany przez Rosjan Marokańczyk przed rozpoczęciem wojny prawdopodobnie studiował w Kijowie.  Kreml po raz kolejny rozważa możliwość ataku na Kijów i wciąż liczy na pełne zwycięstwo w wojnie z Ukrainą - podał w piątek niezależny rosyjski portal Meduza. Jego zdaniem nie należy się jednak spodziewać powszechnej mobilizacji w Rosji. Według Meduzy w rosyjskiej administracji prezydenckiej, na tle natarcia wojsk rosyjskich w Donbasie, znów pojawiła się nadzieja, że Moskwa może w ciągu kilku miesięcy ""doprowadzić wojnę na Ukrainie do zwycięstwa"". Portal w swojej publikacji opiera się na dwóch źródłach zbliżonych do Kremla i jednego bezpośrednio powiązanego z rosyjską administracją prezydencką."
50;Watykan. Zmarł kardynał Angelo Sodano;https://wydarzenia.interia.pl/zagranica/news-watykan-zmarl-kardynal-angelo-sodano,nId,6054226; W wieku 94 lat zmarł w piątek emerytowany watykański sekretarz stanu kardynał Angelo Sodano, wieloletni bliski współpracownik św. Jana Pawła II, były dziekan Kolegium Kardynalskiego. Informację tę otrzymali watykaniści w Rzymie. Wcześniej tego dnia media informowały, że kard. Sodano ciężko chorował na COVID-19, który nałożył się na inne choroby współistniejące. Kardynał Sodano w pierwszych latach swojego kapłaństwa pełnił funkcję duszpasterza młodzieży. Pracował również jako wykładowca teologii dogmatycznej w seminarium w Asti. W 1959 r. za zaproszenie arcybiskupa Angela Dell'Acquę przyjechał do Watykanu, by rozpocząć służbę w korpusie dyplomatycznym Stolicy Apostolskiej.Sodano to też były dziekan Kolegium Kardynalskiego oraz były wieloletni i najbliższy współpracownik św. Jana Pawła II jako sekretarz stanu Stolicy Apostolskiej. Urząd ten pełnił także przez ponad rok pontyfikatu Benedykta XVI, do września 2006. Po wyborze Ratzingera na kolejnego papieża w 2005 r. został dziekanem kolegium kardynalskiego i kardynałem biskupem Ostii. Funkcję tę objął po nowym papieżu. 
51;Zełenski: Sytuacja na linii frontu jest bardzo trudna;https://wydarzenia.interia.pl/raporty/raport-ukraina-rosja/aktualnosci/news-zelenski-sytuacja-na-linii-frontu-jest-bardzo-trudna,nId,6054224; - Sytuacja na linii frontu walki z Rosjanami jest niezwykle trudna - powiedział w piątek wieczorem prezydent Ukrainy Wołodymyr Zełenski. Zaznaczył jednocześnie, że rosyjska armia daremnie liczy na zdobycie przyczółka w Łymanie czy Siewierodoniecku. - Zgodnie z oczekiwaniami jest to bardzo, bardzo trudna sytuacja. Okupanci przez prawie 100 dni wojny starają się osiągnąć cele, które mieli nadzieję osiągnąć w pierwszych dniach po 24 lutego - mówił Zełenski. - Dlatego maksymalnie skoncentrowali artylerię i rezerwy w Donbasie. Tam mają miejsce ataki rakietowe i naloty lotnicze. Chronimy nasze państwo na tyle, na ile pozwalają na to dostępne zasoby obronne. Robimy wszystko, aby je wzmocnić i będziemy je wzmacniać - podkreślił ukraiński prezydent. Zapowiedział, że ukraińskie wojska nie oddadzą Łymana i Siewierodoniecka. - Jeśli okupanci myślą, że Łyman lub Siewierodonieck będą ich, to się mylą. Donbas będzie w Ukrainie! Bo to my, to nasza esencja! I nawet jeśli Rosja przyniesie tam zniszczenie i cierpienie, to i tak odbudujemy każde miasto i każdą społeczność, a nie ma i nie będzie tam realnej alternatywy dla ukraińskich flag - powiedział.
52;"Rau rozmawiał z Erdoganem o rozszerzeniu NATO. ""Trzeba być optymistą""";https://wydarzenia.interia.pl/zagranica/news-rau-rozmawial-z-erdoganem-o-rozszerzeniu-nato-trzeba-byc-opt,nId,6054220;" - Mieliśmy bardzo dobrą rozmowę z panem prezydentem Erdoganem. W sprawie rozszerzenia NATO wymieniliśmy nasze poglądy, demonstrując z moim partnerem rumuńskim praktycznie takie samo stanowisko - mówił szef MSZ Zbigniew Rau po spotkaniu w Stambule z prezydentem Turcji. Poruszone zostały także kwestie negocjacji w sprawie odblokowania eksportu żywności z ukraińskich portów. Rau w piątek w Stambule spotkał się najpierw z szefami MSZ Turcji i Rumunii, Mevlutem Cavusoglu i Bogdanem Aurescu. Wśród tematów ich rozmów było m.in. rozszerzenie NATO o Szwecję i Finlandię. Wieczorem szef polskiej dyplomacji rozmawiał z prezydentem Turcji Recepem Tayyipem Erdoganem. Po tym spotkaniu dziennikarze dopytywali, czy po rozmowach jest optymistą w kwestii szybkiego rozszerzenia Sojuszu o te kraje. - Tutaj trzeba być optymistą, bo nie ma alternatywy dla tego. Mieliśmy bardzo dobrą rozmowę z panem prezydentem (...), w sprawie rozszerzenia NATO wymieniliśmy nasze poglądy, demonstrując z moim partnerem rumuńskim praktycznie takie samo stanowisko. Zdajemy sobie sprawę z tego, że to z perspektywy tureckiej może być proces, ponieważ kontakty między stroną turecką a szwedzką i fińską są intensywne, konsultacje polityczne w tej sprawie sięgają daleko poza ten trójkąt, jest to dynamiczny proces - odpowiedział szef MSZ. Jak podkreślił ""stanowisko Turcji jest nieco inne"". ""Ale w historii Sojuszu takie rzeczy już się zdarzały. Jedno jest bardzo istotne: że Turcja, Rumunia i Polska mają wspólne interesy w dziedzinie bezpieczeństwa, na co rosyjska agresja na Ukrainie jednoznacznie wskazuje"" - ocenił Rau. Mówiąc o rozszerzeniu Sojuszu, szef polskiej dyplomacji mówił, że ""rzecz sprowadza się do tego, że NATO jest najsilniejszym sojuszem w dziejach świata, ale jest takim dlatego, że wzajemnie uwzględnia się perspektywy państw członkowskich i ich interesy"". - Na tym polega nasza siła i nasza jedność; reszta wymaga dotarcia tych interesów. Wszystkim zależy na tym, by ten proces był jak najkrótszy, jeśli jednak pewne rzeczy nie będą przedyskutowane, nie będą przedmiotem negocjacji, jeśli wzajemne stanowiska nie będą sobie znane, cóż byłoby warte takie porozumienie? - mówił. Pytany czego jego zdaniem Turcja chce od NATO w zamian za zmianę stanowiska, Rau stwierdził, że ""są to raczej oczekiwania adresowane do poszczególnych państw NATO"" lub krajów kandydujących. Stwierdził, że obecnie trwają w tej sprawie bardzo szeroko zakrojone konsultacje wewnątrz Sojuszu. - Kiedy mamy do czynienia z interesami, które nie są tożsame, trzeba usiąść do stołu i okazać dużo silnej woli, by do porozumienia doszło. Z reguły rzecz sprowadza się do ucierania wzajemnych interesów, ale jeśli jest wizja i wola, a co do tego nie mam wątpliwości, to należy być optymistą - podsumował. Pytany o to, czy podczas spotkania z Erdoganem pojawił się temat bezpieczeństwa żywnościowego i udziału Turcji w negocjacjach na linii Kijów-Moskwa w tej sprawie, Rau stwierdził, że był  to ważny element tej rozmowy. - Prezydent Erdogan poinformował nas o swoich szeroko zakrojonych rozmowach, dotyczących tej właśnie kwestii - powiedział. Dodał, że ""o ile bez wątpienia  negocjacje pod auspicjami tureckimi między Rosją a Ukrainą utknęły w martwym punkcie ze względów dla Polski oczywistych, to jeśli myślimy o ich wznowieniu, to tym punktem, od którego mogą się zacząć, będą kwestie żywności"". Jak podkreślił, zakulisowe rozmowy prowadzące do takich negocjacji cały czas trwają."
53;"Białoruskie wojska na granicy z Ukrainą. ""Zagrożenie atakami rakietowymi""";https://wydarzenia.interia.pl/raporty/raport-ukraina-rosja/aktualnosci/news-bialoruskie-wojska-na-granicy-z-ukraina-zagrozenie-atakami-r,nId,6054203;" Sztab Generalny Sił Zbrojnych Ukrainy poinformował, że Białoruś przerzuciła na granicę z Ukrainą wojska w sile do siedmiu batalionów. - Utrzymuje się zagrożenie ataków rakietowych i lotniczych z terytorium tego kraju - oświadczył rzecznik ukraińskich sił, Ołeksandr Sztupun, cytowany przez portal Suspilne.  Według Sztupuna siły te ""kontynuują wykonywanie zadania wzmocnieni odcinka granicy ukraińsko-białoruskiej"" na kierunkach wołyńskim i poleskim. - Utrzymuje się zagrożenie ataków rakietowych i lotniczych z terytorium tego kraju - zaznaczył. Wcześniej w piątek sztab podawał w komunikacie, ze w obwodzie homelskim na Białorusi rozlokowano grupę manewrową walki radioelektronicznej białoruskich sił zbrojnych. Sztab generalny Sił Zbrojnych Ukrainy ostrzegł wcześniej w tym tygodniu, że rośnie ryzyko ataków rakietowych i lotniczych z terytorium Białorusi. "
54;Wojna Rosja-Ukraina. Raport dnia. Piątek, 27 maja;https://wydarzenia.interia.pl/raporty/raport-ukraina-rosja/aktualnosci/news-wojna-rosja-ukraina-raport-dnia-piatek-27-maja,nId,6054091;" Rosyjski minister spraw zagranicznych stwierdził, że ""Zachód wypowiedział Rosji wojnę totalną"". Dodał, że ta sytuacja będzie ""ciągnąć się za jego krajem jeszcze przez długi czas"". W Lizbonie trwa śledztwo przeciwko władzom tego miasta. Urząd stolicy Portugalii miał od lat ujawniać rozmaitym instytucjom, w tym ambasadzie Rosji, dane organizatorów antyputinowskich protestów. Na Litwie rozpoczął się tajny szczyt, na którym zebrani eksperci mają dyskutować o tym, czy można wykorzystać wojnę w Ukrainie do położenia kresu reżimowi Putina. Z nieoficjalnych informacji wynika, że w Polsce mają powstać stałe bazy wojsk USA. Czytaj nasz Raport dnia. Minął 93. dzień rosyjskiej inwazji na Ukrainę. Przedstawiamy podsumowanie najważniejszych wydarzeń:"
55;Pierwsza Dama apeluje o pomoc dla dzieci w obliczu wojny;https://wydarzenia.interia.pl/kraj/news-pierwsza-dama-apeluje-o-pomoc-dla-dzieci-w-obliczu-wojny,nId,6054162;" - Trudno było wyobrazić sobie, że w drugiej dekadzie XXI wieku ktoś będzie celowo i na wielką skalę bombardował całe dzielnice mieszkalne, szpitale położnicze i dziecięce, szkoły i przedszkola lub prowizoryczne schronienia oznaczone napisem ""dzieci"" - oświadczyła pierwsza dama Agata Kornhauser-Duda, apelując do instytucji i organizacji o pomoc dla straumatyzowanych dzieci, najmłodszych świadków zbrodni wojennych. Na Zamku Królewskim w Warszawie odbyła się międzynarodowa konferencja poświęcona zdrowiu psychicznemu dzieci i młodzieży w obliczu wojny pod hasłem ""Jak zapewnić i promować zdrowie psychiczne podczas wojny: ocena i reagowanie na wpływ traumy poprzez rozwój dzieci i młodzieży"". Pierwsza dama skierowała list do uczestniczących w konferencji przedstawicieli świata medycyny, nauki i polityki, duchownych, nauczycieli, wychowawców i społeczników. ""Zaspokajanie potrzeb dzieci - w tym tak fundamentalnych, jak zachowanie życia i zdrowia - uznaje się powszechnie za przedmiot troski nie tylko rodziców czy prawnych opiekunów, ale też całych społeczeństw i wspólnoty międzynarodowej. Doktryna praw dziecka, będąca uszczegółowieniem doktryny praw człowieka, coraz silniej wpływa na ustawodawstwo i praktykę życia zbiorowego na wszystkich kontynentach"" - napisała w liście Agata Kornhauser-Duda. ""Warto przypomnieć, że ten niezmiernie ważny i potrzebny kierunek zmian jest w istotnej mierze efektem moralnego wstrząsu wywołanego II wojną światową. Lata 40. ubiegłego stulecia przyniosły ogrom tragedii, które dotknęły również dzieci i młodzież. Zatem mogłoby się wydawać, że ponad 70 lat od zakończenia tamtego dziejowego kataklizmu nie jest możliwe, aby ktokolwiek - a szczególnie władze i siły zbrojne państwa uważającego się za cywilizowane i nowoczesne - dopuścił się na masową skalę czynów godzących w życie i zdrowie najmłodszych"" - zaznaczyła. Pierwsza dama wskazała, że do niedawna trudno było wyobrazić sobie, że w drugiej dekadzie XXI wieku ktoś będzie celowo i na wielką skalę bombardował całe dzielnice mieszkalne, szpitale położnicze i dziecięce, szkoły i przedszkola lub prowizoryczne schronienia oznaczone napisem ""dzieci"". ""Nie sądziliśmy, że tu, w Europie, tuż u granic Unii Europejskiej, znowu znajdą się rozkazodawcy i wykonawcy tak straszliwych zbrodni, jak strzelanie do uciekających grup cywilów, masowe egzekucje, tortury, gwałty, uprowadzenia i rabunki. Oraz że ofiarami lub głęboko straumatyzowanymi świadkami tych zbrodni będą także dzieci i młodzież. A jednak tak właśnie wygląda dzisiaj codzienność na Ukrainie, zmagającej się z bezprawną, zbrodniczą napaścią ze strony Federacji Rosyjskiej"" - napisała pierwsza dama. ""Domaga się to powszechnego potępienia oraz energicznego przeciwdziałania ze strony całej społeczności międzynarodowej"" - podkreśliła. ""Ale nie wystarczy zatrzymać tę potworną falę zła. Nie można również dopuścić do sytuacji, w której owo zło odciska długotrwałe, niszczycielskie piętno na kondycji psychicznej najsłabszych i najbardziej bezbronnych ofiar tej wojny. Niektóre z nich poznałam osobiście. Rozmawiałam z nimi i z ich opiekunami. Wysłuchałam ich opowieści. Proszę mi wierzyć, są to spotkania, które trwale zapadają w pamięć"" - podkreśliła Kornhauser-Duda. W opinii małżonki prezydenta nie można zaniedbać żadnego z dostępnych środków, aby uleczyć fizyczne i psychiczne rany, jakich doznały dzieci doświadczone działaniami wojennymi. ""Wak na Ukrainie, jak i w innych miejscach naszego globu. Trzeba też szeroko propagować wiedzę na ten temat. Możliwie liczne instytucje, organizacje i osoby prywatne powinny włączać się w dzieło wszechstronnej pomocy młodocianym ofiarom wojen"" - wskazała pierwsza dama w liście. W imieniu małżonki prezydenta w wydarzeniu wziął udział sekretarz stanu w Kancelarii Prezydenta Adam Kwiatkowski, który odczytał jej list."
56;Lwów. Zatrzymano kolaboranta. Pomagał Rosjanom namierzać ataki;https://wydarzenia.interia.pl/raporty/raport-ukraina-rosja/aktualnosci/news-lwow-zatrzymano-kolaboranta-pomagal-rosjanom-namierzac-ataki,nId,6054155;" Podejrzany o przekazywanie informacji o celach ataków rakietowych Rosjanom został zatrzymany we Lwowie. Jak powiadomiła ukraińska Prokuratura Generalna, na skutek działań mężczyzny zginęły cztery osoby.  Podejrzany o kolaborację z wrogiem miał od kwietnia świadomie przekazywać dane Rosjanom, wysyłając swoim mocodawcom informacje o rozmieszczeniu m.in. ukraińskich obiektów wojskowych. Mężczyzna posługiwał się w tym celu komunikatorem Telegram.  ""Sprawca był bezpośrednio zaangażowany w korygowanie uderzeń rakietowych przeprowadzonych 18 kwietnia, w tym w warsztat samochodowy we Lwowie, w wyniku czego zginęły cztery osoby, a cztery inne zostały ranne"" - przekazano w komunikacie prokuratury. Zgodnie z informacjami przekazanymi przez służby, sąd zdecydował o areszcie podejrzanego bez możliwości wyjścia za kaucją.  Jak poinformował serwis hromadske.ua, zatrzymanemu obywatelowi Ukrainy grozi kara 15 lat pozbawienia wolności lub nawet dożywocie wraz z konfiskatą mienia.  Według portalu obecnie w obwodzie lwowskim nie są prowadzone walki, jednak występuje zagrożenie atakami rakietowymi. W wyniku ostrzału, do którego doszło 8 kwietnia we Lwowie, zgięło 7 osób, a 11 zostało rannych. Podczas ataku trzy pociski trafiły w obiekty infrastruktury wojskowej, jeden w autobus. "
57;Rosjanie usłyszeli zarzuty. Mieli wykorzystywać nieletnią i znęcać się nad ludnością cywilną ;https://wydarzenia.interia.pl/raporty/raport-ukraina-rosja/aktualnosci/news-rosjanie-uslyszeli-zarzuty-mieli-wykorzystywac-nieletnia-i-z,nId,6054179;" Dwóch rosyjskich żołnierzy jest podejrzewanych o znęcanie się nad ludnością cywilną i wykorzystywanie seksualne nieletniej - powiadomiło Biuro Prokuratora Generalnego Ukrainy. Do zdarzeń miało dochodzić podczas okupacji obwodu czernihowskiego.  Jak informuje Biuro Prokuratora Generalnego Ukrainy, rosyjscy żołnierze usłyszeli zarzuty znęcania się nad ludnością cywilną i wykorzystywania seksualnego nieletniej.  ""W toku śledztwa udało się ustalić, że rosyjscy żołnierze, którzy w marcu 2022 roku przebywali na jednym z osiedli w obwodzie czenihowskim w sposób brutalny traktowali cywili"" - powiadomiono na Facebooku.   Zgodnie z komunikatem, rosyjscy żołnierze zatrzymali się w domu, w którym mieszkali niepełnoletnia dziewczyna, jej brat i babcia.   ""Jeden z żołnierzy, dowódca oddziału, próbował wielokrotnie zgwałcić niepełnoletnią dziewczynę. Stosował wobec niej przemoc fizyczną i psychiczną. By ją złamać, bił dziewczynę w głowę bronią i dusił. Groził, że zabije jej rodzinę i odda innym rosyjskim żołnierzom, by ją gwałcili"" - informuje prokuratura.  Jak powiadomiło Biuro Prokuratora Generalnego Ukrainy, żołnierze kilka razy przetrzymywali też brata dziewczyny, zakutego w kajdanki i bez ubrań na mrozie. "
58;Biden: Putin stara się wymazać ukraińską tożsamość;https://wydarzenia.interia.pl/raporty/raport-ukraina-rosja/aktualnosci/news-biden-putin-stara-sie-wymazac-ukrainska-tozsamosc,nId,6054153;" Putin nie tylko stara się zająć Ukrainę, ale chce wymazać ukraińską kulturę i tożsamość - powiedział w piątek prezydent USA Joe Biden. Dodał też, że choć rosyjski przywódca chciał ""sfinlandyzować"" całą Europę, to zamiast tego tylko ją ""znatoizował"", komentując zamiar wstąpienia do NATO Szwecji i Finlandii. Biden skomentował sytuację w Europie podczas przemówienia na zakończenie roku akademickiego do nowych absolwentów Akademii Marynarki Wojennej w Annapolis w stanie Maryland. - On nie tylko stara się zająć Ukrainę, ale tak naprawdę próbuje wymazać kulturę i tożsamość ukraińskiego narodu, atakując szkoły, żłobki, szpitale, muzea - bez żadnego innego powodu, jak tylko wyeliminować tę kulturę - powiedział Biden. Zwracając się do marynarzy, Biden stwierdził też, że choć można mieć najbardziej zaawansowane okręty na świecie i najbardziej wyszkolonych żołnierzy, to najpotężniejszą bronią USA jest sieć sojuszników, których posiada na całym świecie. Odniósł się przy tym do perspektywy rozszerzenia NATO przez Szwecję i Finlandię, wspominając, że niedawno przywódcy tych krajów zadzwonili do niego, z pytaniem czy USA wesprze ich akcesję. - Działania Putina były próbą, by użyć mojego wyrażenia, aby sfinlandyzować całą Europę, uczynić ją całą neutralną. Zamiast tego, znatoizował całą Europę - powiedział prezydent. - Wszystko to pokazuje politykę zagraniczną opartą o siłę współpracy z sojusznikami i partnerami - dodał. Wcześniej, doradca burmistrza zajętego przez Rosjan Mariupola, informował na Telegramie, że Rosjanie ogłosili wprowadzenie rosyjskiego programu nauczania do szkół w Mariupolu. Planują ""odwołać wakacje"" i w tym czasie uczyć ukraińską młodzież rosyjskiego języka, rosyjskiej historii i matemtyki  również po rosyjsku - informował Andriuszczenko. Rosjanie na okupowanych terytoriach rozpoczęli też ""wielki przegląd"" ukraińskich bibliotek i innych księgozbiorów. Powodem takich działań ma być ""sprzeciw młodzieży"" dotyczący ekstremizmu. Według Rosjan, do literatury ""ekstremistycznej"" należą m.in. wszystkie podręczniki o historii Ukrainy, a także te związane z ukraińską literaturą. - W rezultacie, wszystkie ukraińskojęzyczne książki mają zostać zniszczone - twierdzi doradca burmistrza Mariupola."
59;Watykan. Media: Kardynał Angelo Sodano w stanie krytycznym;https://wydarzenia.interia.pl/zagranica/news-watykan-media-kardynal-angelo-sodano-w-stanie-krytycznym,nId,6054164; 94-letni kardynał Angelo Sodano, emerytowany watykański sekretarz stanu, jest w stanie krytycznym - podał w piątek religijny portal Il Sismografo powołując się na różne źródła w Watykanie. Jak ujawnił, purpurat jest chory na COVID-19, który nałożył się na inne choroby współistniejące. Kardynał Sodano w pierwszych latach swojego kapłaństwa pełnił funkcję duszpasterza młodzieży. Pracował również jako wykładowca teologii dogmatycznej w seminarium w Asti. W 1959 r. za zaproszenie arcybiskupa Angela Dell'Acquę przyjechał do Watykanu, by rozpocząć służbę w korpusie dyplomatycznym Stolicy Apostolskiej. Sodano to też były dziekan Kolegium Kardynalskiego oraz były wieloletni i najbliższy współpracownik św. Jana Pawła II jako sekretarz stanu Stolicy Apostolskiej. Urząd ten pełnił także przez ponad rok pontyfikatu Benedykta XVI, do września 2006. Po wyborze Ratzingera na kolejnego papieża w 2005 r. został dziekanem kolegium kardynalskiego i kardynałem biskupem Ostii. Funkcję tę objął po nowym papieżu.  W 2019 roku papież Franciszek przyjął jego rezygnację z funkcji dziekana Kolegium Kardynalskiego. W tym samym roku, 21 grudnia, przeszedł na emeryturę. 
60;Pies Patron nagrodzony na festiwalu w Cannes;https://wydarzenia.interia.pl/raporty/raport-ukraina-rosja/aktualnosci/news-pies-patron-nagrodzony-na-festiwalu-w-cannes,nId,6054144;" Patron, pies-saper, został na festiwalu filmowym w Cannes laureatem nagrody dla psów Palm Dog-manitarian. Czworonóg jest słynny na całym świecie ze swoich działań na rzecz rozminowywania Ukrainy. Wcześniej, Patron został odznaczony przez samego prezydenta Wołodymyra Zełenskiego.  Nagroda ta - jak podała ukraińska Państwowa Służba ds. Sytuacji Nadzwyczajnych (DSNS) na Facebooku - jest ""najbardziej prestiżową nagrodą filmową na świecie, przyznawaną czworonogom, a ponieważ Patron rzeczywiście stał się w ciągu ostatnich paru miesięcy gwiazdą światowych kronik filmowych, jury jednogłośnie zdecydowało, że nasz ogoniasty pirotechnik zasłużył na 'palmowy' status"". Informacja o nagrodzie pojawiła się także na profilu ukraińskiego pieska na Twitterze.  Nagrodę - którą jest obroża - w imieniu Patrona odebrała przedstawicielka ukraińskiej delegacji w Cannes. ""Patron nie mógł tu przyjechać, bo jego praca jest bardzo potrzebna w kraju"" - cytuje jej słowa portal France24. Patron został już odznaczony specjalną nagrodą za oddaną służbę przez prezydenta Ukrainy Wołodymyra Zełenskiego. Patron (po ukraińsku ""nabój"") - piesek rasy terier Jack-Russell - specjalizuje się w szukaniu min. ""Jak znajdzie, zaczyna kopać. Potem dostaje smakołyk i do pracy wkracza saper"" - opowiadał jego opiekun Mychajło Iljew, który jest saperem DSNS w obwodzie czernihowskim. Piesek ma swój profil na Instagramie i Twitterze. Został również uwieczniony na muralu w Równym i na wielu dziecięcych rysunkach. Ratownicy stworzyli też filmiki edukacyjne, w których Patron instruuje dzieci i dorosłych, jakich zasad bezpieczeństwa powinni przestrzegać na terenach, gdzie znajdują się miny i przedmioty wybuchowe."
61;"Karykatura Zełenskiego w niemieckim dzienniku. ""Budzi antysemickie stereotypy""";https://wydarzenia.interia.pl/zagranica/news-karykatura-zelenskiego-w-niemieckim-dzienniku-budzi-antysemi,nId,6054122;" Jeden z największych niemieckich dzienników na swoich łamach zamieścił karykaturę Wołodymyra Zełenskiego. Publikacja wywołała falę krytyki nie tylko wśród czytelników. Do rysunku odniósł się także bawarski komisarz ds. antysemityzmu Ludwig Spaenle. - Sposób, w jaki przedstawiono prezydenta Ukrainy budzi i wielu antysemickie stereotypy"" - powiedział. Pełnomocnik rządu Bawarii ds. życia żydowskiego i walki z antysemityzmem Ludwig Spaenle skrytykował gazetę ""Sueddeutsche Zeitung"" za kontrowersyjną karykaturę, przedstawiającą prezydenta Ukrainy Wołodymyra Zełenskiego jako przerośniętą postać na Światowym Forum Ekonomicznym w Davos. Spaenle powiedział w piątek w Monachium, że karykatury są szczególną formą ekspresji i twórczości artystycznej - i że musi istnieć duża swoboda. ""Uważam jednak, że ta karykatura jest złym zniekształceniem prezydenta Ukrainy - a to jest, z mojego punktu widzenia, nie do przyjęcia"" - stwierdził komisarz, cytowany przez dziennik ""Welt"". Jak tłumaczył, ""forma prezentacji budzi w wielu osobach antysemickie stereotypy dalekie od rzeczywistości"". Ukraiński prezydent ma żydowskie korzenie. Spaenle podkreślił, że ""cała sprawa jest dla niego osobiście niepokojąca"", ponieważ cenił sobie informacje gazety na temat tendencji antysemickich, incydentów i przestępstw. ""Wiele głosów w internecie już wcześniej wyrażało podobną krytykę, a w niektórych przypadkach nawiązywało do wcześniejszych karykatur w gazecie"" - przypomina ""Welt"". ""Sueddeutsche Zeitung"" zareagowała za pośrednictwem Twittera: ""Ta karykatura jest graficznym przetworzeniem obrazów telewizyjnych z poniedziałku: ukraiński prezydent na ekranie wideo, a więc w formacie XXL, przed publicznością w Davos. To pokazuje, jak dominującym tematem jest tam Ukraina""."
62;"""Won z mojego kraju"". Klientka zaatakowała sprzedawczynię z Ukrainy";https://wydarzenia.interia.pl/kraj/news-won-z-mojego-kraju-klientka-zaatakowala-sprzedawczynie-z-ukr,nId,6054136;" - Jedźcie do swojego kraju, bo robicie takie zamieszanie w naszym, że to się w głowie nie mieści - krzyczy klientka do pochodzącej z Ukrainy sprzedawczyni w jednej z warszawskich piekarni. Nagranie ze zdarzenia zamieszczone zostało w sieci. - Zwykła rozmowa zmieniła się w wylew złości - relacjonuje w rozmowie z Interią autor nagrania.   W piątek 27 maja w mediach społecznościowych pojawiło się nagranie z warszawskiej piekarni, na którym klientka - krytykuje i obraża sprzedawczynię - obywatelkę Ukrainy. Na filmie opublikowanym na Instagramie słychać, jak klientka stwierdza, że sprzedawczyni wskazuje jej ""niewłaściwy chleb"". Kasjerka zaczęła się bronić, odpowiadając, że wskazała prawidłowy produkt, co wyraźnie oburzyło i rozzłościło klientkę.  Kobieta po krótkiej wymianie zdań zaczęła rzucać wyzwiskami, krzycząc też do sprzedawczyni: ""Won z mojego kraju. Ty będziesz mi rządzić?"", ""Jedźcie do swojego kraju, bo robicie takie zamieszanie w naszym, że to się w głowie nie mieści"".  Opublikowane w sieci nagranie pełne jest przekleństw i wyzwisk o charakterze ksenofobicznym. Dlatego nasza redakcja nie zdecydowała się na jego publikację. - Jak wszedłem do sklepu, to już się coś działo między tą panią a kasjerką. Rozmawiały na temat chleba. Na początku nie rozumiałem, o co chodzi. Chwilę to trwało, a ja spieszyłem się do pracy, więc podszedłem do nich bliżej, żeby lepiej usłyszeć - relacjonuje w rozmowie z Interią pan Aleksander, autor nagrania, z pochodzenia Białorusin. Jak opisuje, klientka z każdą sekundą stawała się coraz bardziej agresywna. - Wyzywała kasjerkę między innymi od ""banderowców"". Zwykła rozmowa zmieniła się w wylew złości - mówi mężczyzna. Aleksander dodaje też, że po zakończeniu nagrywania wspomniana klientka zachęcała go do ""wypowiedzenia się na temat kasjerki"".  - Skończyłem nagrywać i pani z Polski chciała, żebym coś dodał od siebie, też coś powiedział o kasjerce. Nie ma szans, żebym tak mówił. Nie chce się zniżać do takiego poziomu - podkreśla autor nagrania.   "
63;"""Znikają bez śladu"". Ukraiński wywiad alarmuje";https://wydarzenia.interia.pl/raporty/raport-ukraina-rosja/aktualnosci/news-znikaja-bez-sladu-ukrainski-wywiad-alarmuje,nId,6054097;" Coraz więcej mieszkańców okupowanych terenów obwodu charkowskiego na północnym wschodzie Ukrainy znika bez śladu. Rosyjskie wojska zablokowały tam możliwość wyjazdu na obszary kontrolowane przez rząd w Kijowie - poinformował w piątek na Facebooku ukraiński wywiad wojskowy (HUR). ""Coraz częstsze przypadki znikania ludzi bez wieści w miejscowościach Kupiańsk, Izium, Wełyki Burłuk i Szewczenkowe, co wiąże się z działalnością rosyjskich służb specjalnych. Wśród zaginionych przeważają mężczyźni w wieku 18-60 lat i młode kobiety. (...) Samochody, którymi lokalni mieszkańcy próbują wyjechać na tereny kontrolowane przez stronę ukraińską, są dokładnie sprawdzane i zawracane"" - przekazano w komunikacie wywiadu. HUR przekazał również doniesienia, że w osadzie Szewczenkowe rosyjscy żołnierze pytają miejscową ludność o możliwość zakupienia ukraińskich pocisków. W ocenie służby część wojskowych przeciwnika, niechętnych do dalszego uczestnictwa w wojnie, próbuje postrzelić się, symulując obrażenia doznane na polu walki.  Żołnierze mają nadzieję, że zostaną dzięki temu odesłani na leczenie do Rosji. Relacja z wydarzeń w Ukrainie NA ŻYWO Wywiad poinformował także o możliwym pogorszeniu się sytuacji humanitarnej w Mariupolu - mieście nad Morzem Azowskim, niemal całkowicie zniszczonym przez rosyjskie wojska. ""Mniej więcej w połowie czerwca okupanci przestaną dostarczać do Mariupola fundusze i pomoc humanitarną. Można spodziewać się, że doprowadzi to do jeszcze większej katastrofy"" - napisano w raporcie HUR. Wcześniej, w środę, przedstawiciel wywiadu wojskowego Wadym Skibicki zaalarmował, że rosyjskie siły zwiększają swą liczebność na okupowanych terenach obwodów chersońskiego i zaporoskiego na południu Ukrainy, a także budują na tych obszarach już trzecią linię umocnień. ""Działania wroga wskazują, że zamierza pozostać tam na długo"" - ocenił HUR. "
64;"Tusk chce ""zjednoczyć wysiłki ludzi dobrej woli"" z różnych partii";https://wydarzenia.interia.pl/kraj/news-tusk-chce-zjednoczyc-wysilki-ludzi-dobrej-woli-z-roznych-par,nId,6054037;" Platforma Obywatelska zorganizowała trzeci kongres programowy pod hasłem ""Pomocne państwo"", poświęcony m.in. polityce społecznej. Podczas przemówienia szef PO mówił, że ""w Polsce od siedmiu lat rządzi ponury gabinet cieni; w jego miejsce chcemy powołać drużynę przyszłości"". Jak zapowiedział, chce ""zjednoczyć wysiłki wszystkich ludzi dobrej woli"" z różnych partii.  Posłowie PO podczas kongresu przypomnieli m.in. postulaty dotyczące 20-proc. podwyżki dla pracowników sfery budżetowej oraz zamrożenia rat kredytów hipotecznych. Zaprezentowali także kilka nowych propozycji, w tym przywrócenia możliwości wspólnego rozliczania się rodziców z dziećmi oraz stworzenia nowych połączeń transportowych w gminach i powiatach. Wystąpienia posłów podsumował lider PO Donald Tusk, który raz jeszcze, podobnie jak na początku spotkania, nawiązał do swych ostatnich podróży po Polsce.  - Wszędzie tam spotykam wiele bardzo dużo młodych Polek i Polaków, którzy jak mówią o nieruchomościach, to nie mówią o swoich pałacach, niezliczonych mieszkaniach czy działkach, tylko mówią tak, jak np. prezydent Stargardu Rafał Zając, o tym jak wspólnie z organizacjami pozarządowymi budują domy, w których znajdują mieszkanie (...) osoby wychodzące z bezdomności, z jakiś dramatów rodzinnych - powiedział Tusk. Jak dodał, nigdzie na swej drodze nie spotkał ""żadnego Sasina, Suskiego czy Terleckiego"".  - Nigdzie nie spotkałem ludzi, którzy by chcieli mnie okłamać, kogoś okraść czy kogoś lub siebie sprowokować - stwierdził lider Platformy. ZOBACZ: Donald Tusk: Oddzielenie Kościoła od państwa po wygranych wyborach Przekonywał, że jego rozmówcy - pracownicy pomocy socjalnej, matki samodzielnie wychowujące dzieci, małżeństwo z chorym dzieckiem - to ludzie, którzy myślą o tym, jak mogą sobie nawzajem pomóc i czy Polska ""może znowu oddychać świeżym powietrzem"".  - Wszyscy pytają czy znajdzie się wreszcie ktoś, kto weźmie taką drucianą szczotkę i zetrze ten brud, tę skorupę korupcji, kłamstwa, nieuczciwości i buty - dodał szef PO. Wspomniał też o drobnych przedsiębiorcach, którym grozi bankructwo.  - Drobni przedsiębiorcy (...) przestają powoli za rządów PiS wierzyć w sens przedsiębiorczości, w sens organizowania własnymi siłami życia, zarabiania pieniędzy, dawania pracy innym ludziom. Jak oni się czują kiedy po kilku miesiącach tej tragikomedii (...) z tym tzw. Polskim Ładem, jak oni się czują wypełniając w kwietniu PIT-y? - pytał Tusk. Według niego przedsiębiorców tych wzywają urzędy skarbowe, ponieważ nie sposób dzisiaj bezbłędnie wypełnić PIT. ""Jak oni wszyscy się czują, kiedy się dowiadują, że goście, którzy przygotowali ten tragikomiczny 'Polski Ład', dostali po 30 tys. zł nagrody?"" - zastanawiał się lider PO. Zwrócił uwagę, że dla niektórych ludzi taka kwota stanowi roczny dochód. Tusk przywołał też ranking, z którego - jak mówił - wynika, że najbardziej o swoją przyszłość obawiają się obecnie obywatele Turcji i Polacy. W jego ocenie, dzieje się tak, dlatego, że po latach budowania w Polsce wolności nastała władza ""zła, zakłamana, skorumpowana i odwrócona plecami do ludzi"". - Ktoś powie: o, Tusk nagle stał się wrażliwy społecznie. Ja kilka lat oglądałem z bliska świat w bardzo różnych wymiarach, w bardzo różnych miejscach i w międzyczasie stałem się też wielokrotnym dziadkiem - powiedział lider PO.  ZOBACZ: ""Donald nie chce wybierać"". Szef PO bierze wszystko, czyli kulisy klubu KO Tusk wspominał, że miał okazję widzieć potworną nędzę, która jego zdaniem prawie zawsze była wynikiem braku wolności, złej władzy, korupcji, przemocy, braku praw, braku poszanowania kobiet i osób słabszych. Przyznał, że na zmianę jego myślenia wpływ miały też wnuki.  - Jak człowiek był młody, to marzył o przygodzie, wolności. Jak już dorósł, trochę spoważniał, założył rodzinę, dzieci, to bardzo chciał się jakoś elementarnie dorobić, żeby było mieszkanie, żeby dzieciom zapewnić jedzenie. A jak człowiek staje się dziadkiem (...), bo relacje dziadka z wnukami to jest zupełnie coś innego, inny typ wrażliwości, to uczy się w ciągu dnia, i ta lekcja powtarza się po pięćdziesiąt, sto razy, że musi pomóc, wyciągnąć rękę, podeprzeć, kiedy upada - mówił szef Platformy. Wyraził przy tym pogląd, że państwo, które mamy obecnie, nikomu nie pomaga, za to ""chce urządzić nam nasze życie według modły"", którą sobie wymyśliło.  - A my przywrócimy państwo, które pozwala ludziom żyć, tak jak to ludzie sobie zaplanowali i wymarzyli, ale państwo, które będzie gotowe, też w sensie organizacyjnym, logistycznym, finansowym, technicznym zawsze wtedy, kiedy jest niezbędne - zadeklarował Tusk. Do realizacji tej zapowiedzi - dodał - potrzebni są odpowiedni ludzie.  - Potrzebujemy prawdziwej, autentycznej koalicji pokoleń dla Polski - podkreślił lider PO. Zastrzegł, że nie chodzi o ""politykę partyjną"".  - Bardzo chciałbym zjednoczyć wysiłki wszystkich ludzi dobrej woli - tych działających w partiach politycznych, żebyśmy zrobili porządek z tym bałaganem i z tym złem, które dzisiaj w Polsce ma miejsce - powiedział szef Platformy Obywatelskiej. Za szczególnie ważną uznał rolę młodych ludzi.  - Te zastępy młodych Polek i młodych Polaków, którzy mają tę bardzo nowoczesną wrażliwość, która pozwala im łączyć w swoich marzeniach i w swoich działaniach: wolność, indywidualną ambicję i świadomość potrzeby solidarności i wzajemnej pomocy. I tę gotowość do budowania nowoczesnego państwa, które pomaga ludziom"" - wskazał Tusk. Zaznaczył, że nie ogłasza ""gabinetu cieni"".  - W Polsce od siedmiu lat rządzi taki jakiś bardzo ponury gabinet cieni, to poczucie mroku, że wszystko jest w cieniu, w półcieniu. W miejsce tego ponurego gabinetu cieni, który rządzi Polską, my chcemy powołać drużynę przyszłości - ludzi w różnym wieku, o różnych kompetencjach, energicznych, z marzeniami - zadeklarował Tusk. Na koniec wystąpienia zaprosił na scenę posłów, którzy prezentowali podczas kongresu swe postulaty: Aleksandrę Gajewską, Martę Golbik, Joannę Frydrych, Magdalenę Filiks, Monikę Wielichowską i Franciszka Sterczewskiego (jedyny w tym gronie nie należy do PO), a także posłów zaangażowanych w realizację serii ""MeetUpów"", czyli serii debat dla młodzieży związanej z PO, które mają się odbyć latem i jesienią. Wśród nich znaleźli się: Kinga Gajewska, Konrad Frysztak, Aleksander Miszalski, Michał Krawczyk, Wojciech Król i Magdalena Łośko."
65;"Sześciolatek napisał list do Johnsona. ""Chciałbym, żeby ludzie już nie umierali""";https://wydarzenia.interia.pl/raporty/raport-ukraina-rosja/aktualnosci/news-szesciolatek-napisal-list-do-johnsona-chcialbym-zeby-ludzie-,nId,6053866;" ""Chciałbym, żeby wojna skończyła się jak najszybciej i ludzie już nie umierali"" - napisał Illa Kostuszewycz w liście do premiera Wielkiej Brytanii Borisa Johnsona. Sześciolatek podczas ataku rakietowego w Mariupolu stracił rodziców. - Znajdę sposób, by przekazać list Illi brytyjskim władzom. Nie można odmówić dziecku, które tak wiele przeszło - zapowiedział Darijo Srna dyrektor sportowy Szachtaru Donieck, klubu, który pomaga 6-latkowi.  ""Chciałbym, żeby wojna skończyła się jak najszybciej i ludzie już nie umierali. Chcę grać w piłkę u siebie w Mariupolu. Chciałbym też, żeby żadne dzieci na świecie nie przeżywały wojny. Pozdrawiam wszystkie dzieci w Wielkiej Brytanii - dziękuję, że nam pomagacie. Zwyciężymy! Mam kotkę Frosię. Przesyłam panu flagę Ukrainy, którą sam namalowałem. Ściskam pana mocno"" - napisał Illa Kostuszewycz w liście do szefa brytyjskiego rządu Borisa Johnsona.  Illa Kostuszewyczo został uratowany w Mariupolu przez wolontariuszy, a obecnie mieszka u jednej z rodzin w Słowiańsku na wschodzie Ukrainy. Chłopczykowi pomaga również klub piłkarski Szachtar Donieck - wielokrotny mistrz kraju.  - Znajdę sposób, by przekazać list Illi brytyjskim władzom. Nie można odmówić dziecku, które tak wiele przeszło. Wypełnię tę misję - zadeklarował dyrektor sportowy Szachtara Darijo Srna, były reprezentant Chorwacji, a w latach 2003-2018 zawodnik drużyny z Doniecka, cytowany przez Ukraińską Prawdę.  


���� Дитина з Маріуполя, яка втратила батьків під час ракетних ударів російських військ по місту, написала листа прем’єр-міністру Великої Британії @BorisJohnson.Текстова версія: https://t.co/NOdwx7QuxW.#Україна #StandWithUkraine #Маріуполь pic.twitter.com/TviLs5g8WD
— ФК «Шахтар» Донецьк (@FCShakhtar_ua)
May 27, 2022




 23 maja Boris Johnson napisał list otwarty do dzieci z Ukrainy, w którym nazwał je wzorem do naśladowania dla świata.  ""W każdym innym roku dzieci takie jak wy wybiegałyby z domów i szkół, by bawić się z przyjaciółmi, ganiać za piłką (...), po prostu cieszyć się tym, co powinno być wyjątkowo beztroskim okresem w waszym życiu. (...) Każdego dnia ukraińskie dzieci uczą nas wszystkich, co to znaczy być silnym i godnym, trzymać głowę wysoko nawet w najtrudniejszych czasach"" - podkreślił brytyjski premier. "
66;Ławrow: Zachód wypowiedział nam wojnę totalną, już nikt tego nie ukrywa;https://wydarzenia.interia.pl/raporty/raport-ukraina-rosja/aktualnosci/news-lawrow-zachod-wypowiedzial-nam-wojne-totalna-juz-nikt-tego-n,nId,6053795;" - W wielu krajach Zachodu bezprecedensowy charakter przybrała narodowa rusofobia, która ku naszemu ogromnemu nieszczęściu jest zachęcana w wielu krajach przez środowiska rządowe - stwierdził Siergiej Ławrow, cytowany przez prokremlowski portal. Rosyjski minister spraw zagranicznych jest też zdania, że ""Zachód wypowiedział już Rosji wojnę totalną"".  - Zachód wypowiedział nam, wypowiedział całemu 'ruskiemu mirowi' totalną wojnę, już nikt tego nie ukrywa - powiedział Siergiej Ławrow, cytowany przez prokremlowską agencję TASS.  Rosyjski minister spraw zagranicznych podkreślił, że Zachód będzie ""unieszkodliwiać"" Rosję jeszcze przez długi czas. Jego zdaniem, w przypadku rosyjskiej kultury ""unieszkodliwianie"" już się rozpoczęło.  - Zakazana jest klasyka: Czajkowski, Dostojewski, Tołstoj, Puszkin. Prześladowane są także postacie kultury i sztuki narodowej. Śmiało mogę powiedzieć, że ta sytuacja będzie z nami przez długi czas - zaznaczył.  - Musimy być przygotowani na to, że ujawni się prawdziwe podejście Zachodu do tych pięknych haseł, które pojawiły się 30 lat temu, po zakończeniu zimnej wojny, o powszechnych wartościach ludzkich, o potrzebie zbudowania zjednoczonej Europy jako wspólnego domu od Atlantyku po Pacyfik - dodawał.  Ławrow jest zdania, że USA i sojusznicy cały czas zwiększają wysiłki na rzecz ""unieszkodliwiania"" Rosji.  - Stany Zjednoczone i ich sojusznicy zwiększają wysiłki na rzecz powstrzymania naszego kraju. Używają do tego szerokiej gamy narzędzi - od jednostronnych sankcji gospodarczych po kłamliwą propagandę w globalnej przestrzeni medialnej - powiedział minister, zaznaczając, że ""w wielu krajach Zachodu bezprecedensowy charakter przybrała narodowa rusofobia, która ku naszemu ogromnemu nieszczęściu jest zachęcana w wielu krajach przez środowiska rządowe"". "
67;Oświadczenia majątkowe liderów partii. Zaskakujące oszczędności Kukiza;https://wydarzenia.interia.pl/kraj/news-oswiadczenia-majatkowe-liderow-partii-zaskakujace-oszczednos,nId,6053746;" Polityczni liderzy złożyli oświadczenia majątkowe. Co z nich wynika? Jarosław Kaczyński się wzbogacił, Włodzimierz Czarzasty posiada wyroby ze złota i srebra, bibliotekę i obrazy. Borys Budka jest współwłaścicielem trzech nieruchomości, a Władysław Kosiniak-Kamysz zaciągnął kredyt na zakup samochodu. Krzysztof Bosak posiada natomiast tylko samochód, ale nie jest właścicielem żadnej nieruchomości, a Paweł Kukiz w swoim oświadczeniu umieścił 42 złote oszczędności.  Z oświadczenia majątkowego prezesa PiS Jarosława Kaczyńskiego wynika, że zgromadził 253 tys. zł. Kaczyński posiada jedną trzecią domu, który ma powierzchnię ok. 150 mkw. i jest wart ok. 1 mln 800 tys. zł. Prezes PiS otrzymał z tytułu pracy w ubiegłym roku KRPM 208 tys. 438 zł; 90 tys. 259 zł emerytury oraz ponad 5 tys. zł diety parlamentarnej. Kaczyński ma kredyt w Kasie SKOK im. Stefczyka. Saldo pożyczki na koniec ubiegłego roku wynosiło 84 tys. 834 zł. ZOBACZ: Prezes PiS się wzbogacił. Jest oświadczenie majątkowe Wicemarszałek Sejmu Włodzimierz Czarzasty oświadczył, że w ubiegłym roku zgromadził w trzech bankach ok. 166 tys. zł i 1 tys. 305 euro oraz 30 tys. zł i 2 tys. euro w gotówce. Posiadał też papiery wartościowe o wartości 60,6 tys. zł.  Czarzasty wskazał na prawo do połowy domu o pow. 255 mkw., który jest warty 1 mln 300 tys. zł oraz na prawo własności do mieszkania (35,2 mkw.) o wartości 350 tys. zł. Polityk wymienił ponadto nieruchomość zabudowaną o powierzchni prawie 0,5 ha, którą wycenił na 2 mln 300 tys. zł. Sprecyzował, że ma prawo do połowy udziału we własności tej nieruchomości oraz do połowy udziału we wspólności majątkowej. Czarzasty w ub.r. osiągnął dochody w wysokości 37,6 tys. zł z tytułu diety parlamentarnej, 186,2 tys. zł wynagrodzenia oraz 17,9 tys. zł z wynajmu mieszkania. Wśród składników mienia ruchomego Czarzasty podał m.in. jacht motorowy (20 tys. zł), wyposażenie domu (30 tys. zł), obrazy (50 tys. zł), a także bibliotekę (30 tys. zł), wyroby ze złota i srebra (ok. 30 tys. zł), ubezpieczenie z gwarantowaną emeryturą. Wśród zobowiązań o wartości powyżej 10 tys. zł polityk wymienił kredyt na zakup mieszkania na kwotę 81,5 tys. euro, z czego ma do spłacenia ponad 41 tys. euro. Szef klubu KO Borys Budka zgromadził ok. 100 tys. zł. Wymienił w oświadczeniu majątkowym dom o powierzchni 291 mkw o wartości 800 tys. zł, położony na działce (1300 mkw.) o wartości 300 tys. zł. Wskazał ponadto na mieszkanie (165 mkw) o wartości 408 tys. zł i drugie (75 mkw) wycenione na ok. 160 tys. zł. Dodał, że nieruchomości te są objęte małżeńską wspólnością majątkową. Budka w ub.r. osiągnął dochody w wysokości 49,39 tys. zł ze stosunku pracy na Uniwersytecie Ekonomicznym w Katowicach, 6,5 tys. zł z tytułu umowy o dzieło w Wyższej Szkole Bankowości w Poznaniu, prawie 37,5 tys. zł dochodu z tytułu sprawowania mandatu posła oraz prawie 150 tys. zł uposażenia poselskiego. Ponadto wymienił dochód za wynajem mieszkania (40,8 tys. zł). Do składników mienia ruchomego szef koła KO zaliczył samochód Toyotę C-HR 1,8 z 2018 r., którą kupił z ubezpieczeniem i wyposażeniem za 133 tys. zł. Wśród zobowiązań o wartości powyżej 10 tys. zł Budka wymienił kredyt hipoteczny na zakup 1/2 udziału w lokalu mieszkalnym. Dodał, że do spłaty pozostało ponad 137 tys. zł. ZOBACZ: Oświadczenie majątkowe Borysa Budki. Tyle zarobił w 2021 roku Szef klubu KP i lider PSL Władysław Kosiniak-Kamysz oświadczył, że zgromadził do końca 2021 r. ok. 30 tys. zł oraz 5 tys. zł w funduszu inwestycyjnym. Posiada mieszkanie hipoteczne o pow. 86 mkw., o wartości 650 tys. zł. Wśród innych nieruchomości wymienił działkę rolną (0,16 ha) o wartości ok. 22 tys. zł, działkę budowlaną (754 mkw.) oraz udział w drodze dojazdowej o wartości ok. 220 tys. zł i garaż (25 mkw.) o wartości ok. 55 tys. zł. Kosiniak-Kamysz oświadczył, że w 2021 r. osiągnął dochody z uposażenia poselskiego w wysokości 117 tys. 250 zł, diety parlamentarnej - 37 tys. 578 zł oraz za wynajem mieszkania - 14,4 tys. zł. Wśród mienia ruchomego podał jedynie Volkswagena Passata 1,9 z 2012 r. W oświadczeniu lider PSL wymienił także zobowiązania o wartości powyżej 10 tys. zł, w tym kartę kredytową z limitem do 10 tys. zł, kredyt konsumpcyjny na zakup samochodu w wysokości 40 tys. zł, oraz pożyczkę z Sejmowego Funduszu Świadczeń Socjalnych - 30 tys. zł. Krzysztof Bosak oświadczył, że zgromadził do końca 2021 r. ok. 116 tys. zł. Nie jest właścicielem żadnych nieruchomości, wspólnie z żoną jest za to właścicielem Volvo v60 z 2012 r. Poseł nie ma żadnych zobowiązań powyżej 10 tys. zł.  Krzysztof Bosak oświadczył, że w 2021 r. osiągnął dochody z uposażenia poselskiego w wysokości 89 tys. 886 zł, diety poselskiej - 35 tys. 637 zł.  Lider partii Kukiz'15 oświadczył, że ma 42,89 zł. oszczędności. Paweł Kukiz jest właścicielem domu o powierzchni 450 mkw. o wartości 1 mln 500 tys. zł. W jego oświadczeniu majątkowym znalazł się też mieszkanie (36 mkw.) o wartości 350 tys. zł. Tytuł prawny nieruchomości to spółdzielcze prawo własności. Kukiz jest też właścicielem łąki o powierzchni 0,6 ha i wartości 15 tys. zł.  Paweł Kukiz jest członkiem Stowarzyszenia na Rzecz Nowej Konstytucji Kukiz'15, ale nie osiągnął z tego tytułu dochodów. Paweł Kukiz osiągnął dochody z uposażenia poselskiego w wysokości 113 tys. 819 zł, diety poselskiej - 36 tys. 909 zł, praw autorskich - 101 tys. 538 zł. W oświadczeniu wpisał też dochód żony - 88 tys. 816 zł. Wśród mienia ruchomego podał audi Q7 z 2009 r.  Wśród zobowiązań o wartości powyżej 10 tys. zł Kukiz wymienił kredyt hipoteczny na budowę domu - 600 tys. zł. Do spłaty pozostało mu 208 tys. 277 zł. Wziął też pożyczkę gotówkową na fotowoltaikę (40 tys. zł.) - do spłaty ma jeszcze 30 tys. 525 zł.  "
68;Nie chciał ujawnić, ile zarabia w BGK. Teraz poseł Kołakowski odkrył karty;https://wydarzenia.interia.pl/kraj/news-nie-chcial-ujawnic-ile-zarabia-w-bgk-teraz-posel-kolakowski-,nId,6053827; Lech Kołakowski do tej pory unikał odpowiedzi na pytania dotyczące zarobków. Teraz na stronie Sejmu znalazło się jednak jego oświadczenie majątkowe, z którego wynika, że z z tytułu zatrudnienia w Banku Gospodarstwa Krajowego w ubiegłym roku zarobił prawie 175 tys. zł. Źródeł dochodu ma jednak zdecydowanie więcej.  W oświadczeniu majątkowym wiceministra rolnictwa Lecha Kołakowskiego znalazły się informacje o jego zarobkach. Do tej pory nie chciał on ujawnić, ile zarabia, jednak w oświadczeniu majątkowym musiał wpisać konkretne kwoty. Teraz wiadomo, ile zarobił po powrocie do klubu PiS i przyjęciu posady w BGK. Czytaj także: Wrócił do klubu PiS, dostał pracę w BGK. Lech Kołakowski przekonuje, że ma kompetencje Z dokumentu wynika, że Kołakowski osiągnął dochody w wysokości 37 tys. 411 zł. z tytułu diety parlamentarnej, 67 tys. 996 zł. z uposażenia poselskiego. Wreszcie poznaliśmy też odpowiedź na pytanie, ile zarobił z tytułu zatrudnienia w Banku Gospodarstwa Krajowego - to prawie 175 tys. zł. Dodatkowo otrzymał ponad 18,3 tys. zł za pracę w resorcie rolnictwa. Wśród swoich dochodów poseł wykazał też dwa akty notarialne dotyczące przyjęcia spadku po matce - tutaj nie podał żadnych kwot.  Z oświadczenia dowiadujemy się także, że Kołakowski jest właścicielem skody superb z 2017 roku i ma 265 tys. zł. oszczędności.  Wiceminister jest także współwłaścicielem domu o powierzchni 215 mkw o wartości 400 tys. zł. Ponadto jest właścicielem budynku mieszkalno-usługowego w rozbudowie o wartości 1,6 mln zł oraz domu i budynku gospodarczego o wartości 600 tys. zł. Kołakowski ma także kilka zobowiązań: kredyt hipoteczny na budowę w wysokości ponad 36 tys. zł, uniwersalny kredyt hipoteczny - ponad 58 tys. zł. oraz leasing na samochód - ponad 20 tys. zł. 
69;Przekazywali Rosji informacje. Władze Lizbony pod lupą;https://wydarzenia.interia.pl/zagranica/news-przekazywali-rosji-informacje-wladze-lizbony-pod-lupa,nId,6053814;" Prokuratura generalna Portugalii wszczęła śledztwo przeciwko władzom urzędu miasta w Lizbonie, który w ostatnich latach ujawniał rozmaitym instytucjom, w tym ambasadzie Rosji, dane organizatorów antyputinowskich protestów. Jak przypomniał w piątek tygodnik ""O Novo"", proceder był prowadzony latami przez stołeczny ratusz pod kierownictwem Fernando Mediny, burmistrza w latach 2015-2021. Socjalistyczny polityk jest obecnie ministrem finansów Portugalii. Według ustaleń wymiaru ścigania kierowany przez Medinę ratusz przez kilka lat udostępniał listę organizatorów antyputinowskich wieców w Lizbonie ambasadzie Rosji w tym mieście, a także przedstawicielom Rosyjskiego Kościoła Prawosławnego. Wśród instytucji, do których kierowane były dane antykremlowskich aktywistów, były też portugalskie organy państwowe, m.in. policja. W styczniu 2022 r. portugalski Krajowy Urząd Ochrony Danych Osobowych (CNPD) ukarał lizboński ratusz w związku ze skargą antyputinowskich manifestantów na kwotę ponad 1,2 mln euro. Pomimo ujawnienia w 2021 r. skandalu z udziałem Mediny, polityk został w marcu 2022 r. powołany na stanowisko ministra finansów przez premiera Antonia Costę w jego trzecim rządzie. "
70;Zgłosił się do walk w Ukrainie. W Korei Południowej grozi mu więzienie;https://wydarzenia.interia.pl/raporty/raport-ukraina-rosja/aktualnosci/news-zglosil-sie-do-walk-w-ukrainie-w-korei-poludniowej-grozi-mu-,nId,6053618;" Rhee Keun - były członek południowokoreańskich sił specjalnych marynarki wojennej - dobrowolnie zgłosił się do walk w Ukrainie. Po tym, gdy został ranny, wrócił do kraju. W jego sprawie Ministerstwo Spraw Zagranicznych Korei Południowej złożyło skargę policyjną, grozi mu więzienie. - Chcę wrócić, bo wojna się nie skończyła - powiedział Keun, cytowany przez agencję Reutera. Rhee Keun dobrowolnie zgłosił się do walki w Ukrainie. Na miejscu odniósł rany i wrócił do swojego kraju - Korei Południowej. Tam jednak czekało na niego ok. 10 policjantów.  Na lotnisku były kamery, jego powrót transmitowano w telewizji na żywo. Od funkcjonariuszy usłyszał, że ma poddać się obowiązkowej kwarantannie z powodu COVID-19, a później stawić się na przesłuchaniu.   - Nie opuściłem pola bitwy całkowicie, wróciłem, by zaleczyć rany. Chcę wrócić, ponieważ wojna się nie skończyła, jest jeszcze wiele do zrobienia - powiedział Rhee na lotnisku, którego słowa cytuje agencja Reutera. Ministerstwo Spraw Zagranicznych Korei Południowej złożyło przeciwko Keunowi skargę policyjną jeszcze w połowie marca. Zarzucono mu naruszenie ustawy paszportowej.  W lutym ze względów bezpieczeństwa Korea Południowa zakazała podróżowania do Ukrainy. Za złamanie zakazu grozi rok pozbawienia wolności lub grzywna w wysokości 8000 dolarów.   Chociaż władze Ukrainy zaproponowały Keunowi obywatelstwo, odmówił. Jak przyznał, zmiana obywatelstwa, by uniknąć kary ""nie jest słuszna""."
71;Rząd chce obowiązkowych maseczek w szpitalach i aptekach do 31 sierpnia;https://wydarzenia.interia.pl/kraj/news-rzad-chce-obowiazkowych-maseczek-w-szpitalach-i-aptekach-do-,nId,6053541; Czy obowiązkowe maseczki w szpitalach i aptekach zostają z nami na dłużej? Przedłużenia obowiązującego ograniczenia epidemicznego do 31 sierpnia chce rząd. W wykazie prac legislacyjnych i programowych rządu pojawiła się informacja o najnowszym projekcie rozporządzenia Rady Ministrów, zmieniającym rozporządzenie w sprawie ustanowienia określonych ograniczeń, nakazów i zakazów w związku z wystąpieniem stanu zagrożenia epidemicznego. Przekazano w niej, że w projekcie przewiduje się przedłużenie do 31 sierpnia 2022 r. obowiązywania aktualnych ograniczeń, nakazów i zakazów określonych przepisami modyfikowanego aktu normatywnego. Aktualne rozporządzenie mówi m.in., że do 31 maja 2022 r. nakazuje się zakrywanie, przy pomocy maseczki, ust i nosa w budynkach, w których jest prowadzona działalność lecznicza i w aptekach. Od 16 maja został zniesiony stan epidemii, który zastąpiono stanem zagrożenia epidemicznego. Jak wcześniej podkreślał premier Mateusz Morawiecki: - Latem koronawirus nie jest tak groźny, ale jesienią, zimą, ta zmora lubi powracać - mówił wówczas szef rządu. - Zasady, które do tej pory stosowaliśmy w związku z COVID-19, powinny zostać dłużej - dodał. 
72;Szwajcaria: Runęła część lodowca. Dwie ofiary, ranni;https://wydarzenia.interia.pl/zagranica/news-szwajcaria-runela-czesc-lodowca-dwie-ofiary-ranni,nId,6053554;" Z wysokości 3400 metrów n.p.m. alpejskiego masywu Grand Combin (kanton Valais) runęły fragmenty lodowca. Na skutek zdarzenia rannych zostało dziewięć osób. Są też ofiary śmiertelne. Zakończyła się akcja ratownicza, której udział brało kilka śmigłowców. Kawałki lodowca oderwały się w piątek rano, ok. godz. 6.20. W tym czasie na wysokości ok. 3400 metrów n.p.m. przebywało kilka grup alpinistów, którzy wchodzili na szczyt Grand Combin o wysokości 4314 m n.p.m. ""Bezpośrednio w zagrożonym rejonie, gdzie spadały kawałki lodu, przebywało 17 alpinistów"" - poinformowała w piątek wieczorem policja kantonu Valais. Służby ratunkowe ewakuowały też przebywających w okolicy turystów. Dwie ofiary śmiertelne tego zdarzenia to 40-letnia Francuzka i 65-letni Hiszpan, którzy zginęli na miejscu wypadku. Dziewięć rannych osób trafiło do szpitali w Sion i Lozannie. Według służb ratunkowych poszkodowani mają poważne urazy, w przypadku kilku osób są to ciężkie urazy wielonarządowe. W zakrojonej na szeroką skalę akcji ratowniczej brało udział siedem helikopterów z lotniczych służb ratownictwa górskiego Air Glaciers, Air Zermatt oraz Rega. Trasa ""Voie du Guardien"", na której doszło dziś do tragedii, w ostatnich latach stała się bardziej niebezpieczna. ""Niebezpieczeństwo wzrasta w latach, gdy na lodowcu jest mało śniegu"" - podkreśla ""Aargauer Zeitung"". Okoliczności wypadku są niejasne. - Prokuratura wszczęła rutynowe śledztwo - potwierdził w piątek wieczorem dyrektor zarządzający Swiss Mountain Guide Association, Pierre Mathey. Jego zdaniem, piątkowego zdarzenia nie mogli przewidzieć nawet eksperci. - Temperatury nie miały w tym przypadku żadnego wpływu - podkreślił. ""Alpiniści, których spotkał dzisiejszy wypadek, mieli po prostu strasznego pecha. Takie zdarzenie może dotknąć nawet najbardziej doświadczonego alpinistę"" - komentuje na łamach portalu 20Minutes alpejski przewodnik górski Samuel Schupbach. ""Takie odpadanie kawałków lodowca zwykle zdarza się dopiero późnym popołudniem, kiedy śnieg nagrzewa się od słońca. (...) Kiedy odrywają się kawałki lodowca, słychać to z daleka. Bardzo rzadko zdarza się, aby tak duża ilość lodu odrywała się z Grand Combin wczesnym rankiem, jak to miało miejsce dzisiaj"" - podkreślił Schupbach.  Grand Combin położony jest w Alpach Pennińskich, na granicy Włoch i Szwajcarii."
73;"Akcja aktywistów w Warszawie. Oskarżono ich o ""patoogrodnictwo""";https://wydarzenia.interia.pl/kraj/news-akcja-aktywistow-w-warszawie-oskarzono-ich-o-patoogrodnictwo,nId,6053499;" W ramach akcji ""Zaadoptuj donicę"" warszawscy aktywiści - zdaniem Zarządu Zieleni Warszawy - zniszczyli miejski kwietnik na rogu ulic Królewskiej i Marszałkowskiej. ""Jeżeli macie moce przerobowe, chcecie zazieleniać miasto - nie uprawiajcie patoogrodnictwa. Upiększajmy nasze miasto wspólnie"" - zwróciła się do warszawiaków miejska instytucja. Do zarzutów ze strony ZZW odnieśli się aktywiści.  ""Niestety smutna historia spotkała kilka dni temu jeden z naszych śródmiejskich kwietników hybrydowych. Każdego roku donica zakwitała dziesiątkami kolorowych roślin. W kwietniku w donicy było 175 bylin werbeny bonariensis i gaury lindheimera wchodzących w okres wegetacji, do których planowaliśmy właśnie dosadzić ostnicę i szałwię. Pech chciał, że 'nieznani sprawcy', w ramach akcji #zaadoptujdonice, postanowili 'przywrócić matce naturze zaniedbaną donicę na rogu Królewskiej i Marszałkowskiej'"" - napisał na Facebooku Zarząd Zieleni. Ogrodnicy zaznaczyli, że siewki rozsianych roślin mogły wyglądać jak chwasty, jednak pech chciał, że wśród sprawców zabrakło osób znających się na ogrodnictwie i uznali rosnące tam rośliny za niepotrzebne chwasty. ""Część roślin wykopali i zamienili na kilkanaście sadzonek lawendy i trzmieliny. Niestety zasadzone rośliny nie nadają się do obsadzeń miejskich (lawenda przemarznie, a trzmielina to krzewy płożące, które zarosną całą donicę, w założeniu kwitnącą)"" - podkreślono. ""Właściwy dobór gatunkowy jest niezwykle ważny. Ogrodnicy łączą m.in. nasadzenia bylinowe z roślinami cebulowymi i jednorocznymi. Nazywamy to kwietnikami hybrydowymi. Zamiast corocznych, całkowitych wymian roślin w kwietnikach czy donicach, wymieniamy tylko te jednoroczne. Pozwala nam to ograniczyć koszty nowych nasadzeń"" - wyjaśnili. Zaznaczyli, że wielu mieszkańców, w ramach akcji Zielony Wolontariat, angażuje się w różne nasadzenia i coraz więcej zieleni jest sadzonej ich rękami, jednak zawsze odbywa się to w porozumieniu pracownikami Zarządu Zieleni. ""Drodzy aktywiści, drodzy mieszkańcy! Jeżeli macie moce przerobowe, chcecie zazieleniać miasto - nie uprawiajcie patoogrodnictwa. Upiększajmy nasze miasto wspólnie - z głową, z poszanowaniem natury i pracy miejskich ogrodników"" - zaapelował Zarząd Zieleni i zaprosił do kontaktu na adres mailowy: wolontariat@zzw.waw. Do zarzutów odnieśli się aktywiści ze stowarzyszenia Miasto Jest Nasze, które pochwaliło się na swoim profilu facebookowym zdjęciami, na których widać aktywistów sadzących rośliny w kwietniku. Tłumaczyli, że stan bylin został zweryfikowany przed przeprowadzonymi nasadzeniami i wyrwano zaledwie kilka sztuk roślin, których bryła korzeniowa była martwa i w związku z tym nie miałyby one szansy się odrodzić. Podkreślili też, że ""duża część roślin zasadzonych przez miasto pozostała nietknięta"". ""Szczególnie mocno boli nas sposób komunikowania o sprawie prowadzony przez ZZW, któremu wiemy, że tak jak i nam, zależy na dbaniu o warszawską zieleń. Stanowczo nie zgadzamy się na nazywanie naszej akcji 'patoogrodnictwem' i przygotowywanie postów szkalujących Stowarzyszenie, bez uprzedniego odniesienia się do odpowiedzi zamieszczonej pod innym postem. Działanie to mogło mieć na celu wytworzenie atmosfery 'linczu' wokół MJN, do czego organ Miasto Stołeczne Warszawa nie powinien się posuwać"" - napisali aktywiści. Aktywiści zadeklarowali też chęć połączenia sił, aby wspólnie dbać o miejskie kwietniki.- Zapraszamy do rozmów, żebyśmy mogli coś wspólnie wypracować. My absolutnie nie potępiamy takiego miejskiego ogrodnictwa, ale chcielibyśmy i zachęcamy wszystkich, żeby to było robione z głową i w miarę możliwości z rozeznaniem się, czy coś nie zostało tam zrobione i czy do kogoś taki kwietnik nie należy - komentuje wpis MJN rzeczniczka Zarządu Zieleni Karolina Kwiecień-Łukaszewska.  - Ten kwietnik jest pod naszą opieką i nie możemy zostawić tych nasadzeń w takiej formie jakiej są, bo są niezgodne z planami i tym, co tam ma być. Tam jest odpowiedni dobór gatunkowy roślin, który został zniszczony - dodaje. Do sprawy odniósł się także zastępca burmistrza Pragi-Północ Dariusz Kacprzak, który przypomniał, że już 2 lata temu zwracał uwagę na problem obsadzania donic przez aktywistów miejskich bez uzgodnienia z ich właścicielem.  ""Akcja #zaadoptujdonice nie dość, że jest samowolką to może przynieść szkody. Ile wtedy się na mnie hejtu wylało ... a jedyne, co chciałem, to by uzgadniać z UD, ZPTP, ZGN kwestie społecznej opieki nad kwietnikami / donicami / zieleńcami. Jest to również związane z tym, że nie wystarczy posadzić rośliny, trzeba też później o nie dbać. Widzieliśmy już medialne akcje aktywistów sadzenia roślin a później wszystko padało"" - napisał burmistrz.  Kacprzak przypomniał też inną akcję miejskich aktywistów pod wodzą radnego Grzegorza Walkiewicza, którzy, jak pisze Kacprzak, samowolnie zniszczyli chodnik na Stalowej w ramach ""rozbetonowania"", co w konsekwencji opóźniło prace Zarządu Dróg Miejskich."
74;Oświadczenie majątkowe Borysa Budki. Tyle zarobił w 2021 roku;https://wydarzenia.interia.pl/kraj/news-oswiadczenie-majatkowe-borysa-budki-tyle-zarobil-w-2021-roku,nId,6053540; W oświadczeniu majątkowym Borysa Budki znalazł się dom, dwa mieszkania i samochód. Wiceprzewodniczący PO ma też kredyt hipoteczny. Co jeszcze wpisał w swoim oświadczeniu majątkowym?  W oświadczeniu majątkowym Borys Budka wpisał, że ma około 100 tys. złotych i 100 dolarów amerykański oszczędności. Wiceprzewodniczący PO może pochwalić się też trzema nieruchomościami.  Pierwsza z nich to dom o powierzchni 291,40 metrów kwadratowych, którego jest współwłaścicielem. Wartość domu - w ocenie rzeczoznawcy - to około 800 tys. złotych. Nieruchomość jest położona na działce o wartości ok. 300 tys. złotych.  Budka jest też współwłaścicielem (razem z żoną) dwóch mieszkań. Pierwsze z nich ma powierzchnię 165 metrów kwadratowych, a jego wartość to około 408 tys. złotych. Drugie mieszkanie ma powierzchnię 75 metrów kwadratowych i zostało wycenione na około 160 tys. złotych.  Wiceprzewodniczący PO jest też właścicielem toyoty C-HR z 2018 roku, której wartość to ponad 133 tys. złote.  Budka zaciągnął też kredyt hipoteczny na zakup mieszkania. Do spłaty ma jeszcze ponad 137 tys. złotych.  Polityk ma kilka źródeł dochodu: jest wykładowcą na Uniwersytecie Ekonomicznym w Katowicach, gdzie w ubiegłym roku zarobił ok 49 300 zł. Otrzymał też ponad 6,5 tys. zł ze szkoły bankowej w Poznaniu, gdzie jest zatrudniony na podstawie umowy o dzieło.  Dieta poselska Budki w ubiegłym roku wyniosła 37 494 zł, w tym 5041 zł diety opodatkowanej. Borys Budka otrzymał też ponad 149 tys. zł uposażenia poselskiego i ponad 40 tys. zł dochodu z wynajmu mieszkania. ZOBACZ: Domy, działki, papiery wartościowe. Oświadczenie majątkowe premiera
75;Sfora psów pogryzła 18-latkę. Jej stan jest ciężki;https://wydarzenia.interia.pl/lodzkie/news-sfora-psow-pogryzla-18-latke-jej-stan-jest-ciezki,nId,6053463;" 18-letnia mieszkanka powiatu łaskiego w województwie łódzkim została dotkliwie pogryziona przez sforę bezpańskich psów. Kobieta przebywa w jednym z łódzkich szpitali - jej stan jest ""bardzo ciężki"". Kilka psów zostało odłowionych, trwają poszukiwania pozostałych. - Zgłoszenie dostaliśmy w czwartek przed południem, na miejsce od razu zostały skierowane patrole policji i służby ratunkowe, które udzieliły poszkodowanej pomocy - mówi Interii st. asp. Katarzyna Staśkowska z Komendy Powiatowej Policji w Łasku. Jak dodaje policjantka, 18-latka została pogryziona przez sforę bezpańskich psów. Obecnie przebywa w jednym z łódzkich szpitali. - Jej stan jest bardzo ciężki - tłumaczy Staśkowska. Według przekazanych informacji teren okolic miejsca zdarzenia patrolowali policjanci wraz z funkcjonariuszami innych służb. Jak się okazało, na terenie Borszewic Kościelnych funkcjonariusze zlokalizowali watahę około 12 psów. Na czas działań do mieszkańców wystosowany został apel, aby nie zbliżać się do zwierząt, które mogą być niebezpieczne.   Na miejsce przyjechały też specjalne służby, które specjalizują się w odławianiu bezpańskich psów. Czynności trwały do godzin wieczornych i zostały wznowione od godziny drugiej w nocy. - Wczoraj wyłapane zostały trzy psy, zastawiono także pułapki, żeby wychwycić następne z nich. Dzisiaj został złapany czwarty pies. Służby pracują nadal i będą działać, aby wyłapać wszystkie niebezpieczne zwierzęta - tłumaczy st. asp. Katarzyna Staśkowska. Jak dodaje, wcześniej do policji docierały tylko pojedyncze zgłoszenia z różnych gmin czy miejscowości odnośnie bezpańskich psów. Policjanci ustalali właścicieli i docierali do nich, a psy były zabezpieczane.  - Zazwyczaj były to dwa, trzy małe psy, nie mieliśmy natomiast zgłoszeń co do tak dużej liczby psów, całej ich sfory - podkresla st. asp. Katarzyna Staśkowska. I dodaje: - Mieliśmy zgłoszenie dotyczące zagryzienia zwierząt na terenie jednej posesji. Nastąpiła interwencja w tej sprawie, jednak nie było świadków, którzy mogliby powiedzieć coś więcej na temat tego, czy były to dzikie zwierzęta czy psy. Jak podali specjaliści zajmujący się behawioryzmem zwierzęcym, taka sfora mogła formować się nawet około dwóch lat."
76;Domy, działki, papiery wartościowe. Oświadczenie majątkowe premiera;https://wydarzenia.interia.pl/kraj/news-domy-dzialki-papiery-wartosciowe-oswiadczenie-majatkowe-prem,nId,6053453;" Domy, mieszkanie, działki i papiery wartościowe - m.in. to w swoim najnowszym oświadczeniu majątkowym wymienił premier Mateusz Morawiecki. Szef rząd zadeklarował, że nie ma zaciągniętego kredytu, pożyczył natomiast siostrze 300 tys. zł. Na sejmowych stronach pojawiło się oświadczenie majątkowe premiera Mateusza Morawieckiego datowane na 29 kwietnia 2022 roku. Wynika z niego, że szef rządu ma ok. 56 tys. oszczędności, a także obligacje skarbowe warte ponad 4,6 mln. zł. Premier posiada kilka nieruchomości. Pierwszy dom ma powierzchnię 150 mkw i wraz z zabudowaniami gospodarczymi oraz domkami letniskowymi znajduje się na działce o powierzchni 0,46 ha. Całość wyceniono na 1,9 mln zł. Druga nieruchomość to dom o powierzchni 100 mkw (wraz z działką i zabudowaniami gospodarczymi - 3,5 mln zł), a trzecia to segment o powierzchni 180 mkw (premier jest właścicielem połowy, wycenianej na 600 tys. zł). Polityk ma także mieszkanie o powierzchni 72 mkw i wartości 1,1 mln zł, a także działkę rolną (2 ha) wartą ok. 200 tys zł. Dodatkowo polityk wpisał, że posiada meble o łącznej wartości ok. 355 tys. zł i sprzęt techniczny wart 30 tys. zł. Jak zadeklarował premier w 2021 roku z tytułu zatrudnienia w KPRM osiągnął dochód w wysokości ponad 236 tys. zł, z kolei jako poseł zarobił 37, 5 tys. zł. Premier ma również prawo do odroczonych premii z poprzedniej pracy w byłym Banku WBK (obecnie Santander). Szef rządu nie ma zaciągniętych kredytów. Dług o wysokości 300 tys. zł ma u niego siostra. Oświadczenie majątkowe premiera można zobaczyć tutaj. W tym tygodniu politycy Lewicy poinformowali o złożeniu wniosku do CBA o przeprowadzenie czynności sprawdzających ws. majątku premiera Mateusza Morawieckiego i jego żony. - Chcemy, by CBA sprawdziło, czy działania premiera nie wypełniły znamion czynów, które są określone w przepisach karnych - dodali. W połowie maja w ""Gazecie Wyborczej"" ukazał się artykuł ""Śledztwo 'Wyborczej': działka Morawieckich i grupa trzymająca kamienice BZ WBK"" dotyczący sprzedaży nieruchomości przez Bank Zachodni WBK, którego prezesem w latach 2007-2015 był premier Mateusz Morawiecki. Według ""GW"", sprzedane przez bank nieruchomości w różnych częściach kraju trafiły do osób i firm związanych z biznesmenem Pawłem Marchewką (twórcą firmy z branży gier komputerowych Techland).  Jak napisała ""GW"", Marchewka wyłożył pieniądze na zakup działki we Wrocławiu, którą żona premiera Iwona Morawiecka sprzedała latem 2021 roku. ""Gazeta"" powołując się na biegłą sądową twierdzi, że działka sprzedana została wielokrotnie poniżej cen rynkowych.  Autorzy artykułu napisali, że spółka założona przez małżeństwo Marchewków, ""a także firmy ich przyjaciół i wspólników"" od lat zajmują się skupowaniem nieruchomości należących w przeszłości do banku BZ WBK."
77;Prezes PiS się wzbogacił. Jest oświadczenie majątkowe;https://wydarzenia.interia.pl/kraj/news-prezes-pis-sie-wzbogacil-jest-oswiadczenie-majatkowe,nId,6053495; Jarosław Kaczyński zgromadził ponad 250 tys. zł. oszczędności i otrzymał ponad 208 tys. zł. wynagrodzenia za pełnienie funkcji wicepremiera w Kancelarii Prezesa Rady Ministrów - dowiadujemy się z jego oświadczenia majątkowego. Sprawdzamy, co jeszcze znalazło się w dokumencie.  Sejm opublikował oświadczenia majątkowe posłów za 2021 roku. Wśród nich jest dokument złożony przez Jarosława Kaczyńskiego.  Z oświadczenia dowiadujemy się, że prezes PiS w ubiegłym roku się wzbogacił. Jego oszczędności to 253 144 złote - o ponad 110 tys. złotych więcej niż rok wcześniej.  Kaczyński jest też współwłaścicielem (w jednej trzeciej) domu o powierzchni 150 metrów kwadratowych, którego wartość to około 1,8 mln złotych.  Prezes PiS nie podsiada za to samochodów, ani mieszkań. Pełni za to funkcję przewodniczącego rady Fundacji Instytutu im. Lecha Kaczyńskiego. Z tego tytułu nie pobiera jednak wynagrodzenia - to funkcja honorowa.  W ubiegłym Kaczyński roku otrzymał ponad 208 tys. złotych za pracę jako wicepremier w Kancelarii Prezesa Rady Ministrów. W ramach diety poselskiej otrzymał ponad pięć tysięcy złotych. Kaczyński otrzymał też ponad 90,2 tys. zł emerytury ZUS. Prezes PiS wpisał też do oświadczenia majątkowego kredyt, który zaciągnął w Spółdzielczej Kasie Oszczędnościowo-Kredytowej imienia Stefczyka. Saldo pożyczki na 31 grudnia 2021 roku to 84 834 złote.  ZOBACZ: Domy, działki, papiery wartościowe. Oświadczenie majątkowe premiera
78;Zabójstwo na Nowym Świecie. Trzecim podejrzanym zawodnik MMA;https://wydarzenia.interia.pl/mazowieckie/news-zabojstwo-na-nowym-swiecie-trzecim-podejrzanym-zawodnik-mma,nId,6053478;" Sąd zastosował tymczasowe aresztowanie wobec trzeciego mężczyzny podejrzanego o udział w zabójstwie na Nowym Świecie w Warszawie. W sprawie listami gończymi poszukiwani są 23-letni Sebastian Włodarczyk i 27-letni Łukasz Goławski. Trzecim podejrzanym jest 24-leni Dawid Mirkowski zawodnik mieszanych sztuk walki (MMA).  Prokurator Aleksandra Skrzyniarz przekazała, że sąd zastosował tymczasowe aresztowanie wobec trzeciego mężczyzny, który również jest podejrzany o udział w zabójstwie na Nowym Świecie.  - Zastosowane tymczasowe aresztowanie umożliwiło prokuratorowi wydanie listu gończego i wdrożenie poszukiwań za trzecim podejrzanym. To 24-letni mieszkaniec Warszawy Dawid Mirkowski - podkreśliła rzeczniczka Prokuratury Okręgowej w Warszawie. Dawid Mirkowski to 24-letni zawodnik mieszanych sztuk walki, który w przeszłości był m.in. reprezentantem warszawskiego klubu Garuda Muay Thai Gym. Mirkowski w swojej karierze stoczył co najmniej kilkanaście walk i brał udział w galach DSF, KOK czy Wirtuoz. Do zabójstwa 29-latka na Nowym Świecie w Warszawie doszło nad ranem 8 maja. Do jednego ze sklepów wszedł ranny mężczyzna. Na miejsce została wezwana policja, a także służby ratunkowe. Pomimo udzielonej pomocy medycznej i wysiłku lekarzy mężczyzna zmarł. W poniedziałek rzeczniczka Prokuratury Okręgowej w Warszawie Aleksandra Skrzyniarz poinformowała, że na wniosek prokuratury sąd zastosował wobec dwóch mężczyzn podejrzewanych o zabójstwo na Nowym Świecie tymczasowe aresztowanie. 23-letni Sebastian Włodarczyk i 27-letni Łukasz Goławski są poszukiwani na podstawie listów gończych. Łukasz Goławski już wcześniej był znany organom ścigania. Mężczyzna był współpodejrzanym w procesie Krzysztofa U. ps. Fama, oskarżonego o podpalenie klubu przy ul. Foksal. Na początku lutego 2021 roku Sąd Okręgowy w Warszawie skazał Goławskiego za współudział w podpaleniu klubu na 3 lata i 6 miesięcy więzienia i wymierzył karę grzywnę. 6 maja 2022 roku sąd drugiej instancji zmniejszył 27-latkowi wyrok do 3 lat więzienia. Wyrok sądu w tej sprawie jest prawomocny. Tego samego dnia Komenda Stołeczna Policji opublikowała wizerunki poszukiwanych.  ""W dniu 8 maja 2022 roku w Warszawie przy ul. Nowy Świat 30 działając w zamiarze bezpośrednim, wspólnie i w porozumieniu Sebastian Włodarczyk l. 23, zam. Warszawa i Łukasz Goławski l. 27, zam. Warszawa dokonali zabójstwa 29-letniego mężczyzny poprzez trzykrotne ugodzenie pokrzywdzonego ostrym narzędziem w klatkę piersiową, co skutkowało zgonem pokrzywdzonego"" - informowała policja. Policja prosi o kontakt każdego, kto może wiedzieć, gdzie mogą przebywać poszukiwani. ""Ostrzega się, że za ukrywanie poszukiwanego lub pomaganie mu w ucieczce grozi kara pozbawienia wolności do lat 5"" - zaznacza.  ""Zwracamy się z prośbą o zgłaszanie się naocznych świadków zdarzenia oraz osoby, które posiadają informacje dotyczące tego zdarzenia i kontakt z Oficerem Dyżurnym KRP Warszawa I, nr tel. 47-72-391-50, Wydziałem do Walki z Przestępczością Przeciwko Życiu i Zdrowiu Komendy Rejonowej Policji Warszawa I, tel. 47-72-391-30 lub 47-72-391-32, z prowadzącym postępowanie nr tel. 47-72-391-14 lub numerem alarmowym 112"" - zaapelowali policjanci."
79;Dolnośląskie: Awantura na autostradzie A4. Pokłócili się i zablokowali przejazd;https://wydarzenia.interia.pl/dolnoslaskie/news-dolnoslaskie-awantura-na-autostradzie-a4-poklocili-sie-i-zab,nId,6053449;" Do sieci trafiło nagranie, na którym widać awanturującą się na autostradzie A4 parę. Kobieta i mężczyzna wyszli z samochodu marki BMW i zaczęli kłócić się na jezdni.  Na autostradzie A4 pod Wrocławiem miało miejsce niecodzienne zdarzenie. Na prawym pasie jezdni zatrzymał się samochód marki BMW. Najpierw wyszła z niego kobieta, a później półnagi mężczyzna.  Para zaczęła się kłócić, popychać i szarpać. Wtedy do akcji wkroczyli kierowcy z innych samochodów, którzy byli zmuszeni do zatrzymania się na autostradzie. Po krótkiej wymianie zdań wszyscy się rozchodzą, a kierowca, który nagrał całe zdarzenie, odjeżdża.  Kiedy kierowca mija bmw, widać, jak para nadal się kłóci. Mężczyzna wsiada na miejsce kierowcy, a kobieta szarpie za drzwi.  Nagranie zostało udostępnione 26 maja na kanale ""Stop cham"". Zobacz:  Dzień wcześniej, 25 maja, na tej samej trasie miało miejsce inne niebezpieczne zdarzenie. Tuż przy wjeździe na autostradę policjanci z wrocławskiej drogówki zatrzymali kierującego osobowym volkswagenem.  Po chwili wyszło na jaw, że dalsza jazda nie będzie możliwa, ponieważ mężczyzna nie miał uprawnień do kierowania pojazdami i znajdował się pod wpływem narkotyków. Za swoje czyny odpowie przed sądem, a grozić mu może kara nawet dwóch lat pozbawienia wolności."
80;Nieoficjalnie: W Polsce mogą powstać stałe bazy wojsk USA;https://wydarzenia.interia.pl/zagranica/news-wojna-w-ukrainie-nieoficjalnie-w-polsce-moga-powstac-stale-b,nId,6053433;" - Od kilku miesięcy rząd stara się o zwiększenie obecności militarnej USA w Polsce oraz stworzenie stałych baz. Nasze zabiegi zintensyfikowaliśmy po rozpoczęciu wojny w Ukrainie. Widzimy pewne ruchy Amerykanów sugerujące, że stałe bazy mogą powstać, ale ostateczne decyzje nie zostały jeszcze podjęte. Być może ważnym momentem będzie szczyt NATO w Madrycie. Musimy jeszcze poczekać - mówi Interii rozmówca z rządu, dobrze zorientowany w stanie negocjacji. Jeszcze przed wybuchem wojny w Ukrainie, ze względu na zaostrzającą się sytuację na granicy ukraińsko-rosyjskiej, władze USA podjęły decyzję o wysłaniu do Europy dodatkowych sił.  Amerykańscy żołnierze zostali przerzuceni do Polski, Niemiec i Rumunii. Początkowo liczba amerykańskich żołnierzy miała wzrosnąć o 1700, wkrótce potem zapowiedziano przerzut kolejnych 3 tysięcy. W 2020 r. Polska i USA zawarły porozumienie przewidujące zwiększenie liczby amerykańskich wojsk w Polsce. Wówczas było ich ok. 4,5 tys., po lutowych decyzjach władz Stanów Zjednoczonych wynosi ona blisko 10 tysięcy.  Jak dowiedziała się Interia, przełomowy może być zbliżający się szczyt NATO, który zaplanowano na 23 czerwca w Madrycie.  - Od kilku miesięcy rząd stara się o zwiększenie obecności militarnej USA w Polsce oraz stworzenie stałych baz. Nasze zabiegi zintensyfikowaliśmy po rozpoczęciu wojny na Ukrainie. Widzimy pewne ruchy Amerykanów sugerujące, że stałe bazy mogą powstać, ale ostateczne decyzje nie zostały jeszcze podjęte. Być może ważnym momentem będzie szczyt NATO w Madrycie. Musimy jeszcze poczekać - mówi Interii rozmówca z rządu, dobrze zorientowany w sprawie negocjacji.  Nie wiadomo jeszcze, ile żołnierzy miałoby trafić do Polski.  Z amerykańskimi żołnierzami do Polski miałby też trafić odpowiedni sprzęt. ""Na amerykański sprzęt jest już przygotowywana baza w Powidzu. Ważne jest (...) umiejscowienie jak największej ilości sprzętu i zapasów, w tym amunicji, na terytorium Polski"" - powiedział rozmówca polskatimes.pl. Tymczasem w czwartek minister obrony narodowej Mariusz Błaszczak poinformował o wysłaniu do USA zapytania ofertowego, które obejmuje zakup pół tysiąca wyrzutni rakietowych HIMARS. Wyposażone w odpowiednią amunicję mają one zasięg do 300 kilometrów obejmujący m.in. terytoria należące do Białorusi i należący do Rosji Obwód Kaliningradzki. ""Podpisałem zapytanie ofertowe LOR (letter of request - red.) dotyczące pozyskania około 500 wyrzutni M142 HIMARS na potrzeby ponad 80 baterii systemu Homar. Planujemy wysoki poziom polonizacji sprzętu i jego integrację z polskim systemem zarządzania walką"" - napisał Mariusz Błaszczak na Twitterze. Przygotowywany od 2007 r. program Homar przewidywał uzbrojenie artylerii w wieloprowadnicowe wyrzutnie rakietowe z pociskami o zasięgu do 300 km. System miał zostać opracowany przez krajowy przemysł, później zakładano produkcję licencyjną ze znacznym udziałem krajowych zakładów skupionych w konsorcjum pod przewodnictwem PGZ. Rozmowy z potencjalnymi kontrahentami trwały od początku 2015 r. Gotowość złożenia oferty wyrażały firmy ze Stanów Zjednoczonych i Izraela, początkowo w rozmowach brali udział także Turcy. W 2018 r. MON postanowiło o przyspieszeniu programu i rozpoczęciu bezpośrednich negocjacji ze stroną amerykańską.  "
81;Sondaż CBOS: Andrzej Duda cieszy się największym zaufaniem Polaków;https://wydarzenia.interia.pl/kraj/news-sondaz-cbos-andrzej-duda-cieszy-sie-najwiekszym-zaufaniem-po,nId,6053307;" Z najnowszego sondażu CBOS wynika, że prezydent Andrzej Duda pozostaje politykiem, któremu ufa większość Polaków. Drugie miejsce zajmuje premier Mateusz Morawiecki, trzecie - prezydent Warszawy Rafał Trzaskowski. Największą nieufność odnotowali: Antoni Macierewicz, Donald Tusk, Zbigniew Ziobro oraz Jarosław Kaczyński.  Według majowego sondażu CBOS Andrzejowi Dudzie ufa 58 proc. ankietowanych (wzrost o 1 punkt procentowy), 29 proc. osób nie ufa prezydentowi (spadek o 1 punkt proc.). Drugie miejsce, z zaufaniem 46 proc. ankietowanych (wzrost o 3 punkty procentowe), przypadło premierowi Morawieckiemu, który wyprzedził Rafała Trzaskowskiego oraz Szymona Hołownię, notowanych w kwietniu wyżej od szefa rządu. Nieufność w stosunku do premiera deklaruje 40 proc. (spadek o 5 punktów procentowych). Trzaskowskiemu ufa 41 proc. badanych (spadek o 3 punkty procentowe), nie ufa mu 38 proc. (wzrost o 2 punkty). Hołowni, który zajął czwarte miejsce, ufa 39 proc. ankietowanych (spadek o 5 punktów), a nieufność deklaruje 30 proc. ankietowanych (bez zmian). Pierwszą piątkę rankingu zaufania zamyka szef MON Mariusz Błaszczak z zaufaniem na poziomie 38 proc. (wzrost o 2 punkty procentowe); Błaszczakowi nie ufa 28 proc. respondentów (spadek o 4 punkty). Prezesowi PiS Jarosławowi Kaczyńskiemu ufa 36 proc. ankietowanych (wzrost o 3 punkty procentowe), a nieufne nastawienie do niego deklaruje 51 proc. (spadek o 6 punktów procentowych). Kolejne miejsca, zajmują lider PSL-Koalicji Polskiej Władysław Kosiniak-Kamysz (34 proc. deklaracji zaufania i 27 proc. nieufności) oraz szef resortu zdrowia Adam Niedzielski (33 proc. deklaracji zaufania i 29 proc. deklaracji nieufności). CBOS podkreśla, że zaufanie do pozostałych uwzględnionych w badaniu polityków kształtuje się poniżej jednej trzeciej pozytywnych wskazań. Marszałek Sejmu Elżbiecie Witek ufa 31 proc. ankietowanych, a nieufność do niej deklaruje 30 proc. Przewodniczącemu Solidarnej Polski, ministrowi sprawiedliwości Zbigniewowi Ziobrze ufa 29 proc. badanych, a nie ufa mu 52 proc. ankietowanych. Szefowi Platformy Obywatelskiej Donaldowi Tuskowi ufa 28 proc., a brak zaufania do niego wyraża 53 proc. respondentów. 25 proc. badanych deklaruje zaufanie do wicepremiera, szefa MKiDN Piotra Glińskiego, a 23 proc. mu nie ufa. Dla 33 proc. pytanych Gliński pozostaje postacią anonimową. Marszałkowi Senatu Tomaszowi Grodzkiemu ufa 24 proc., nie ufa mu 35 proc. ankietowanych. Kolejne miejsca zajmują: poseł Konfederacji Krzysztof Bosak (zaufanie na poziomie 23 proc., nieufność - 36 proc.), szef kancelarii premiera Michał Dworczyk (22 proc. mu ufa, 24 proc. nie ufa, 35 proc. nie zna Bosaka) oraz szef MSZ Zbigniew Rau (21 proc. deklaracji zaufania i 11 proc. nieufności, 52 proc. nie zna szefa dyplomacji). Byłemu szefowi MON Antoniemu Macierewiczowi ufa 21 proc. ankietowanych, a nie ufa 55 proc. Zaufanie do wicepremiera, ministra aktywów państwowych Jacka Sasina deklaruje 20 proc. ankietowanych, a 43 proc. wyraża wobec niego nieufność. Zaufanie do lidera Nowej Lewicy Włodzimierza Czarzastego deklaruje 19 proc. ankietowanych, a nie ufa mu 30 proc. Wicepremierowi, ministrowi rolnictwa i rozwoju wsi Henrykowi Kowalczykowi ufa 17 proc., a nie ufa 15 proc. Nazwisko i wizerunek Kowalczyka nic nie mówią ponad połowie pytanych (53 proc.). Prezesowi NBP Adamowi Glapińskiemu ufa 17 proc., a nie ufa 42 proc. Ostatnie miejsce w rankingu zaufania zajmuje minister w KPRM Paweł Szefernaker, którego nie rozpoznaje 71 proc. badanych; zaufanie do Szefernakera wyraziło 9 proc. pytanych, a 8 proc. nieufność. Badanie zrealizowano w dniach od 2 do 12 maja 2022 roku na próbie liczącej 1087 osób (w tym: 58,9 proc. metodą CAPI, 28,7 proc. - CATI i 12,4 proc. - CAWI)."
82;Od rękawicy tłumaczącej język migowy do rakiety badającej atmosferę. Tym zajmują się dziś młodzi ludzie;https://wydarzenia.interia.pl/autor/anna-nicz/news-od-rekawicy-tlumaczacej-jezyk-migowy-do-rakiety-badajacej-at,nId,6051200;" Rękawica-tłumacz języka migowego. Urządzenie umożliwiające badanie stopnia zepsucia mięs i wędlin. Dźwiękowy czytnik barw dla osób niewidomych. Młodzi naukowcy i naukowczynie co roku zachwycają jury konkursu Explory swoimi pomysłami. A także empatią. - Odkrywanie, wspieranie i inspirowanie młodych zdolnych osób - to nasze cele - mówi Dorota Braziewicz, dyrektorka programu Explory.  To coroczny konkurs dla młodych ludzi, którzy mogą skonfrontować z przedstawicielami świata nauki swoje autorskie projekty naukowo-badawcze. Ich pomysły są różnorodne - od rękawicy-tłumacza języka migowego, przez system inteligentnego sterowania ruchem, aż po rakietę do badania atmosfery. Główną nagrodą w konkursie jest stypendium naukowe w wysokości 10 tys. zł. Jak mówi Braziewicz, młodzi ludzie bardzo szybko reagują na aktualne realia. - Idealnie pokazała to pandemia - w 2020 i 2021 roku pojawiło się dużo projektów, które były odpowiedzią na trudności społecznego życia w dobie koronawirusa - opowiada. Skąd w młodych ludziach ta wrażliwość i ciekawość? - Taka ciekawość chyba jest w każdym, jeżeli się ją pielęgnuje - kwitnie. Wiele zależy od tego, czy młodzi trafią na odpowiednią osobę, np. w szkole. Albo od tego, jak rodzice odpowiadają na stawiane przez nich pytania - twierdzi Braziewicz. Oprócz tego młodzi potrzebują przewodników, ludzi wspierających ich rozwój. - Bywa jednak, że nie spotkają w swoim środowisku nikogo, kto zna się na temacie albo tak wyprzedzają swój wiek i poziom, że ani nauczyciele, ani rodzice nie są w stanie pomóc. I wtedy wkraczamy my z programem mentorskim. Rolę mentorów pełnią w nim m.in. osoby, które przeszły przez konkurs Explory i wracają do nas, by pomóc młodszym w rozwijaniu ścieżki badawczej - dodaje dyrektorka. Wśród zainteresowań młodych geniuszy i geniuszek zgłaszających się do programu Explory są tematy szczególnie ważne dla ich pokolenia, takie jak problem zmian klimatycznych. - Z roku na rok projektów dotykających tego tematu jest coraz więcej i są on na wysokim poziomie. To specyficzne problemy, np. zanieczyszczenie wody mikro plastikiem czy zanieczyszczenie ozonem - opowiada Dorota Braziewicz. W zeszłorocznej edycji konkursu trzecie miejsce zajęły cztery dziewczyny, Martyna Łuszczek, Emilia Cywińska, Oliwia Raniszewska i Krystyna Samson, które opracowały urządzenie oczyszczające akweny wodne z plastiku. - W obliczu najnowszych badań, które wskazują, że wszyscy już mamy mikro plastik we krwi, to temat, na który trzeba znaleźć rozwiązanie już - podkreśla Braziewicz. - Projekty są bardzo zróżnicowane. Zachwyca mnie kreatywność, wrażliwość, empatia, którą mają młodzi - dodaje. Pojawiają się także pomysły, które przez kilka lat zdążyły obrać już bardzo realne kształty.  - Igor Kaczmarczyk przyszedł do konkursu, gdy był w liceum. Badał właściwości bakteriobójcze bursztynu - opowiada dyrektorka programu. - Przeczytał czy usłyszał kiedyś, że bursztyny mają takie właściwości i zaczął to sprawdzać. Okazało się, że nikt tego za bardzo nie zbadał. Teraz Igor ma firmę i przygotowuje się do wypuszczenia linii kosmetyków na bazie bursztynu. Licealny projekt stał się ścieżką zawodową - dodaje. Inspiracje do powstania projektów wynikają często z obserwacji najbliższej rzeczywistości. Z problemów, z którymi borykają się sami młodzi ludzie lub ich rodziny czy znajomi. Pojawiają się projekty dotyczące pomocy osobom dotkniętym depresją. Jury konkursowe oceniało też np. projekty wykorzystujące rozszerzoną rzeczywistość do tego, by pokazać osobom zdrowym, jak postrzega świat osoba dotknięta chorobą. Pomoc osobom zagrożonym wykluczeniem to kolejny z wątków mocno obecnych w tematach projektów zgłaszanych do Explory. - Może nie jest ich tak dużo jak łazików czy rakiet, ale pojawiają się co roku i to dla nas bardzo dobry znak, że młodzież myśli osobach z niepełnosprawnościami. Najczęściej inspiracje pochodzą z otoczenia, na przykład koleżanka, która straciła rękę i uczniowie dla niej budują protezę - mówi Braziewicz. Z kolei w zeszłym roku w konkursie wziął udział projekt stworzony przez Przemysława Kinasza i Grzegorza Mazura z Przemyśla. Ich ""Colorcheck+"" to dźwiękowy czytnik barw dla osób niewidomych, który ma na celu rozwiązanie problemu braku dostępności tanich udźwiękowionych czytników kolorów, natężenia światła i odległości dla osób niewidomych. Dorota Braziewicz wspomina o jeszcze jednym pomyśle: - Kilka lat temu w konkursie startował Michał Zwierz, który zbudował spersonalizowany wózek z podnośnikiem dla swojego wujka, by ułatwić mu sięganie na wysokie półki w warsztacie. - Zdarzają się też oczywiście zupełnie szalone, nieoczekiwane inspiracje - mówi Dorota Braziewicz. Na przykład zeszłoroczna zwyciężczyni konkursu tegoroczna maturzystka Nina Cielica z Katowic i jej projekt ""huragan w filiżance"". - Ten projekt absolutnie zachwycił mnie i jurorów - przyznaje dyrektorka. I opowiada: - Nina pewnego dnia zrobiła zdjęcie kawy z mlekiem mieszanych w szklance. Zaczęła interesować się tym, jak powstaje taki mleczno-kawowy wir, zaczęła badać, jak te płyny się mieszają i powiązała to zjawisko z tym, w jaki sposób formują się huragany, co być może w jakiś sposób ułatwić przewidywanie gwałtownych zjawisk atmosferycznych. Zachwyciło mnie to także dlatego, że jest to proste, nikt jednak na co dzień nie zastanawia się nad tym. A ona po prostu zaczęła kopać. Członkowie jury podczas obrad mówili, że samo to zjawisko jest z naukowego punktu widzenia trudne do opisania i do zbadania, więc sam fakt, że Nina się tym zajęła jest inspirujący.  Lista projektów zakwalifikowanych do kolejnych etapów konkursów Explory to lektura fascynującą i podnosząca na duchu. Młodzi ludzie imponują swoim szerokim spojrzeniem na świat i jego problemy. - Wiemy, że młodzi ludzie często słyszą o sobie wiele negatywnych rzeczy - mówi Dorota Braziewicz. - A my mamy zupełnie inną perspektywę. Spotykając się z młodzieżą widzimy ich pasję, zaangażowanie i to, że chcą rozwiązywać problemy, które obserwują wokół. Warto pomóc im i wskazać odpowiedni kierunek rozwoju - dodaje. - Mamy w Polsce fantastycznych, zdolnych, młodych ludzi. W Explory chcemy budować partnerstwa z firmami i instytucjami tak, by jak najbardziej ułatwiać młodym rozwój i stwarzać perspektywy na rynku pracy. Wiemy, że wielu z nich wyjedzie za granicę. Mamy jednak nadzieję, że już wkrótce Polska stanie się atrakcyjnym technologicznie miejscem, naukowcy i badacze będą tutaj wracać, a ci młodzi, którzy dziś są w podstawówkach i liceach - będą chcieli rozwijać swoje talenty. - podsumowuje."
83;Jarosław Wolski kontra Jacek Bartosiak. Poszło o Akademię Sztuki Wojennej;https://wydarzenia.interia.pl/raporty/raport-ukraina-rosja/aktualnosci/news-jaroslaw-wolski-kontra-jacek-bartosiak-poszlo-o-akademie-szt,nId,6053262;" Na Twitterze trwa ostra wymiana zdań między analitykiem wojennym Jarosławem Wolskim i prawnikiem Jackiem Bartosiakiem. Poszło o stosowanie niewłaściwej terminologii, a skończyło się na nazwaniu Akademii Sztuki Wojennej ""strasznym paździerzem"" i oskarżeniach o dyletanctwo.   Jarosław Wolski zarzucił Jackowi Bartosiakowi, że stosuje niewłaściwą terminologię i podział operacji. Do wpisu na Twitterze dołączył ilustrację przygotowaną przez Akademię Sztuki Wojennej, na której zaprezentowano ""ogólną idee funkcjonowania poziomów działań"".  Ta uwaga nie spodobała się Bartosiakowi, który w odpowiedzi napisał: ""no tak - Akademia Sztuki Wojennej i wszystko w temacie:) właśnie chodzi o to by zmienić ten straszny paździerz za który się wstydzimy.   Ktoś to musi głośno powiedzieć i my to robimy. Czas na zmiany"".  ""Nie Panie Jacku - to po prostu profesjonaliści nie widzą pola do realnej  dyskusji z dyletantem takim jak Pan.  Nazywanie ASzWoj 'strasznym paździerzem za który się wstydzimy'  obraża oficerów tam służących"" - opowiedział mu Wolski. We wpisie oznaczył też wspomnianą Akademię Sztuki Wojennej, Ministerstwo Obrony Narodowej i Wojskową Akademię Techniczną.  Jarosław Wolski to analityk wojenny, opowiadający o różnych obliczach wojny Rosji z Ukrainą. Jacek Bartosiak to polski prawnik, publicysta zajmujący się geopolityką i strategią, założyciel think tanku Strategy&Future. ZOBACZ: JAROSŁAW WOLSKI: ROSJANIE NA PEWNO NIE PORWĄ SIĘ NA ODESSĘ - Rosja stracili w wojnie z Ukrainą co najmniej 1000 czołgów, ponad 50 śmigłowców i 36 samolotów; ponieśli znaczące straty - przekazał zastrzegający sobie anonimowość wysoki rangą przedstawiciel Pentagonu, cytowany przez Radio Swoboda. Informator skomentował także niedawną decyzję Rosji o dopuszczeniu do służby wojskowej mężczyzn powyżej 50. roku życia. Wcześniejszy limit wiekowy w Rosji wynosił 40 lat. - Widzimy, jak Rosjanie próbują znaleźć sposoby na uzupełnienie zasobów ludzkich - powiedział. Jak zauważył, dotąd Rosji nie udało się obalić rządu w Kijowie, a rosyjskie wojska zostały wypchnięte ze stolicy we wczesnych dniach inwazji. Urzędnik Pentagonu wskazał, że Rosja nadal uderza na terytorium Donbasu, jednak ukraińscy żołnierze stawiają silny opór. Amerykanie przewidują, że walki w Donbasie mogą być długotrwałe."
84;"Szczyt na Litwie. Celem opracowanie strategii ""deputinizacji"" Rosji";https://wydarzenia.interia.pl/raporty/raport-ukraina-rosja/aktualnosci/news-szczyt-na-litwie-celem-opracowanie-strategii-deputinizacji-r,nId,6053257;" W piątek rozpoczyna się tajny, dwudniowy szczyt na Litwie. Zebrani eksperci mają dyskutować m.in. o tym, czy rosyjska inwazja na Ukrainę może być wykorzystana do położenia kresu reżimowi Władimira Putina - podaje niemiecki ""Bild"". Jak ujęto w programie spotkania - celem szczytu ma być opracowanie strategii ""deputinizacji"" Rosji. Minister spraw zagranicznych Litwy Gabrielius Landsbergis zaprosił biznesmenów, obecnych i byłych polityków, działaczy praw człowieka i dziennikarzy z Europy (w tym z Rosji) i USA - pisze gazeta, zaznaczając, że ""Bild"" ""też tam jest"". Jeden z uczestników szczytu powiedział dziennikowi: - Putin posunął się za daleko w brutalnej wojnie przeciwko Ukrainie. Od początku wojny dziesiątki tysięcy Rosjan przypłaciło życiem jego megalomanię. Jeśli teraz nie pozbędziemy się go z Rosji, to kiedy to nastąpi? Jak jednak informuje szef władz obwodu ługańskiego Serhij Hajdaj, cytowany przez agencję Unian, prezydent Rosji nie zwalnia tempa ataku i w ostatnich dniach miał podjąć decyzję, aby opanować Ługańszczyznę za wszelką cenę. W tym celu na ten kierunek przerzucane są siły wroga spod Mariupola, Charkowa i z regionu donieckiego. - Najeźdźcy nie są odporni na kule, ani nieśmiertelni, podobnie jak wszyscy inni ludzie. Niemniej jest ich naprawdę bardzo dużo. Naszych żołnierzy wręcz szokuje to, że Rosjanie wychodzą dosłownie z każdej szczeliny, niczym karaluchy. Sądzę, że wszystko rozstrzygnie się w przyszłym tygodniu. Będzie to czas, który zdecyduje o losie obwodu ługańskiego - przekazał Serhij Hajdaj."
85;"Boris Johnson proponuje ""alternatywę dla UE"". Zaprasza m.in. Polskę";https://wydarzenia.interia.pl/zagranica/news-boris-johnson-proponuje-alternatywe-dla-ue-zaprasza-m-in-pol,nId,6053272;" Premier Wielkiej Brytanii ma pracować nad modelem wspólnoty europejskiej, na czele której stanąć miałby jego kraj, a wśród członków byliby Polska, Estonia, Łotwa, Litwa i Ukraina - donosi włoski dziennik ""Corriere della Sera"", powołując się na swoje źródła. Boris Johnson nad planem ma pracować od co najmniej ponad miesiąca. Swój pomysł miał przedstawić już prezydentowi Ukrainy Wołodymyrowi Zełenskiemu 9 kwietnia podczas swojej wizyty w Kijowie. Jak donosi włoski dziennik, na czele nowej inicjatywy stanęłaby Wielka Brytania i obejmowałaby, oprócz Ukrainy, także Polskę, Estonię, Łotwę i Litwę, a potencjalnie również Turcję w późniejszym terminie.  Rząd w Kijowie nie zajął stanowiska wobec brytyjskiej inicjatywy, ale na razie też jej nie powstrzymuje. ""Ukraińskie elity przekonały się, że w w Niemczech i Francji bardzo niewielu liczy na pokonanie Władimira Putina: opóźnienia w sankcjach i wysłaniu broni wykopały polityczną fosę"" - pisze włoski dziennik. Zełenski ma więc czekać na szczyt UE 23 czerwca, kiedy przywódcy 27 krajów zostaną wezwani do podjęcia decyzji, czy uznać Ukrainę za ""kandydata"". Nie wiadomo jednak, czy taka decyzja zapadnie, m.in. dlatego, że mogłaby wywołać protesty Albanii i Macedonii Północnej, które od lat czekają na status ""kandydata"". Przywódcy 27 państw mogą ograniczyć się do niejasnego stwierdzenia, że Kijów ma ""perspektywę europejską"". W takim przypadku Zełenski mógłby potraktować alternatywną ofertę Borisa Johnsona poważniej. Niewykluczone też, że plotki o tych kontaktach będą krążyć teraz, właśnie po to, by wywrzeć presję na europejskich przywódców przed czerwcowymi decyzjami.  Brytyjski projekt to może być jednak kolos na glinianych nogach - komentuje włoska prasa. Nie wiadomo też czy Polska albo kraje bałtyckie podejmą inicjatywę, która mogłaby zagrozić stosunkom z Brukselą. "
86;Jest wstępne porozumienie PAŻP i związku kontrolerów ruchu lotniczego;https://wydarzenia.interia.pl/kraj/news-jest-wstepne-porozumienie-pazp-i-zwiazku-kontrolerow-ruchu-l,nId,6053245;" Polska Agencja Żeglugi Powietrznej i Związek Zawodowy Kontrolerów Ruchu Lotniczego zawarły wstępne porozumienie dotyczące zmian w regulaminach pracy i wynagrodzeń, co postulowała strona społeczna - poinformowano w piątkowym wspólnym komunikacie PAŻP i ZZKRL. ""Obie strony w ramach rokowań sporu zbiorowego wstępnie porozumiały się w zakresie zmian do regulaminu pracy i do regulaminu wynagrodzeń postulowanych przez stronę społeczną. Oba projekty zostaną przedstawione do konsultacji ze stroną społeczną oraz z Ministerstwem Infrastruktury"" - podały PAŻP i ZZKRL we wspólnym komunikacie. ""Nowy aneks do regulaminu pracy limituje wzrost dodatków, zmienia zasady wynagradzania kontrolerów nie tylko w Warszawie, ale w całym kraju, zmniejszając dysproporcje w poziomach przychodów między pracownikami"" - przekazano. Wypracowane zapisy i zmiany zgłaszane przez ZZKRL ""uporządkowały kwestie stanowisk pracy i zmierzają w kierunku minimalizacji liczby nadgodzin kontrolerów oraz eliminacji uznaniowości"". Strony zapewniły, że dążą do sytuacji, w której liczba godzin nadliczbowych przepracowanych w związku ze szczególnymi potrzebami pracodawcy nie będzie mogła przekraczać dla pracowników zatrudnionych na stanowisku kontrolera ruchu lotniczego 150 godzin w roku kalendarzowym, a dla informatorów służby informacji powietrznej 240 godzin w roku kalendarzowym. Rusłana Krzemińska z PAŻP przekazała, że konsultacje z 13 związkami w Agencji mają potrwać 30 dni. Kierownictwo Polskiej Agencji Żeglugi Powietrznej i przedstawiciele Związku Zawodowego Kontrolerów Ruchu Lotniczego pod koniec kwietnia br. podpisali porozumienie, które ma obowiązywać do 10 lipca br. W tym czasie strony miały pracować nad ostatecznym porozumieniem. PAŻP jest jedyną w kraju instytucją szkolącą i zatrudniającą kontrolerów ruchu lotniczego. Pełnią oni służbę przez całą dobę, siedem dni w tygodniu."
87;"""Otocz i zniszcz"" na Podlasiu. Ćwiczyli żołnierze WP i NATO";https://wydarzenia.interia.pl/kraj/news-otocz-i-zniszcz-na-podlasiu-cwiczyli-zolnierze-wp-i-nato,nId,6053199;" W Sokółce (woj. podlaskie) zaprezentowany został pokaz operacji ""otocz i zniszcz"", czyli wyizolowanie i zniszczenie grupy dywersyjnej. W ćwiczeniach wzięli udział wspólnie żołnierze WP i NATO. - Wyciągamy wnioski z wojny w Ukrainie, z tego w jaki sposób została zaatakowana i jak działa tam agresor - mówił w piątek minister obrony Mariusz Błaszczak przyglądający się ćwiczeniom. Szef MON podkreślał znaczenie takich wspólnych szkoleń wojsk sojuszniczych, mówił o budowaniu ""zdolności interoperacyjnych"". - Ważne jest, żeby budować tę interoperacyjność, tę współpracę, żeby pokazywać całemu światu, że wojska Sojuszu Północnoatlantyckiego ćwiczą ze sobą, że są przygotowane do obrony terytorium NATO - mówił Błaszczak. Według niego to argument odstraszający ewentualnego agresora. - Wciągamy wnioski z tego, co dzieje się za wschodnią granica naszego kraju. Wyciągamy wnioski z wojny w Ukrainie. Przede wszystkim wspieramy Ukraińców, podziwiamy ich odwagę, ich męstwo, obronę swojego terytorium i swojej niepodległości, ale także pod katem wojskowym wyciągamy wnioski z tego, w jaki sposób Ukraina została zaatakowana, jak operuje agresor na terenie Ukrainy. Stąd i ćwiczenie dzisiejsze pokazujące likwidację grupy dywersyjnej, wyszkolenie i wysokie umiejętności żołnierzy WP i żołnierzy wojsk Sojuszu Północnoatlantyckiego - dodał minister. Mariusz Błaszczak przypomniał, że wystąpił z zapytaniem o ofertę kolejnych wyrzutni artylerii rakietowej dalekiego zasięgu HIMARS produkcji amerykańskiej. Chodzi o pół tysiąca takich wyrzutni na potrzeby ponad 80 baterii systemu Homar. - To jest bardzo skuteczna broń (...). Dowiodły tego wydarzenia w Ukrainie, wojna, która toczy się za naszą wschodnią granicą przypomina wojnę z czasów II wojny światowej i tam kluczowe znaczenie odgrywa artyleria - mówił szef MON w Sokółce. Błaszczak powtórzył, że należy wyciągać wnioski z wojny w Ukrainie, żeby ""wzmacniać, budować polskie siły zbrojne i siły sojusznicze pod kątem tych zdolności, które sprawią, że agresor nie zdecyduje się na atak"". Dodał, że przyjechał też do województwa podlaskiego, by podziękować wojsku, w tym żołnierzom z 16. Dywizji Zmechanizowanej, za ich służbę w ochronie polsko-białoruskiej granicy. - Granica wciąż jest atakowana przez reżim Łukaszenki, który wykorzystuje migrantów, których zaprosił z Bliskiego Wschodu, a teraz rzuca ich na granicę, chce sforsować granicę polsko-białoruską, a więc jednocześnie granicę UE, chce doprowadzić do kryzysu. Przy wojnie, jaka toczy się w Ukrainie, kryzys w tej części Europy niewątpliwie leży w planach Kremla (...), to był świadomy plan doprowadzenia do kryzysu - powiedział szef MON. W Sokółce zaprezentowany został pokaz operacji ""otocz i zniszcz"", czyli wyizolowanie i zniszczenie grupy dywersyjnej.  Dowódca 15. Giżyckiej Brygady Zmechanizowanej płk Piotr Fajkowski mówił przed pokazem, że wojsko ćwiczy w północno-wschodniej Polsce od początku tygodnia w trzech miejscach: Sokółce, Ełku i okolicach Białegostoku; chodzi o działanie w terenie zurbanizowanym. Podkreślał, że doświadczenia z wojny w Ukrainie pokazują, że musi to być bardzo istotny element przygotowania żołnierzy. - Europa się urbanizuje, i już działania w takich otwartych przestrzeniach stają się coraz rzadsze - dodał."
88;ISW: Rosjanie na wschodzie Ukrainy mogą próbować zamknąć Siewierodonieck;https://wydarzenia.interia.pl/raporty/raport-ukraina-rosja/aktualnosci/news-isw-rosjanie-na-wschodzie-ukrainy-moga-probowac-zamknac-siew,nId,6053182;" Postępy rosyjskiego wojska we wschodniej Ukrainie w obwodzie ługańskim, utrzymanie pozycji wokół Charkowa i przejęcie kontroli administracyjnej w Mariupolu. Amerykański Instytut Badań nad Wojną raportuje ostatnie rosyjskie dokonania i plany. Amerykańscy eksperci ocenili także, że w najbliższych dniach Rosjanie mogą próbować zamknąć okrążenie Siewierodoniecka i Lisiczańska. W ciągu ostatnich dni siły rosyjskie dokonały postępów we wschodniej Ukrainie, choć ukraińska obrona pozostaje sprawna. Wojska rosyjskie zajęły ponad 96 proc. obwodu ługańskiego i mogą kontynuować wysiłki w celu całkowitego zajęcia Siewierodoniecka. Mimo że Rosjanie osiągnęli kilka sukcesów w ostatnim tygodniu, ich działania ofensywne pozostają powolne. Rosyjscy żołnierze są wyniszczeni - twierdzi ISW. Siły rosyjskie bezskutecznie próbowały posuwać się na południowy wschód od Izjumu niedaleko granicy z obwodami charkowskim i donieckim. Kontynuują posuwanie się na południe i zachód od Popasnej w obwodzie ługańskim, ale tempo rosyjskiego natarcia prawdopodobnie zwolni, gdy wojska zbliżą się do miasta Bachmut w obwodzie donieckim, w którego stronę zmierzają - oceniają eksperci amerykańskiego instytutu. Głównym celem rosyjskiej armii pozostaje przejęcie wschodu Ukrainy, w tym okrążenie ukraińskich wojsk i całkowite przejęcie obwodu donieckiego oraz ługańskiego. Rosja priorytetowo traktuje przecięcie dwóch głównych dróg do Siewierodoniecka, ale może rozpocząć szturm na miasto przed zniszczeniem szlaków komunikacyjnych. Celem Rosji jest także utrzymanie pozycji wokół Charkowa. Ponadto wojska rosyjskie mają za zadanie obronić Chersoń przed ukraińskim kontratakiem. Siły rosyjskie skoncentrowały się na poprawie swoich pozycji taktycznych i umocnieniu linii obrony na południowej osi. Ukraińskie dowództwo operacyjne Południe przekazało, że wojska rosyjskie tworzą ""trzecią linię obrony"" w okupowanym obwodzie chersońskim, co oznacza przygotowywanie się do przewlekłego konfliktu na tym obszarze. Wskazuje na to także okopywanie się wojsk rosyjskich w celu odparcia ewentualnej ukraińskiej kontrofensywy - pisze ISW. Jak informuje amerykański ośrodek analityczny, siły okupacyjne w Mariupolu będą dalej wzmacniać kontrolę administracyjną nad miastem, ale nie ma pewności, jak będzie wyglądać ich dalsza polityka. Władze okupacyjne kontynuują działania mające na celu wzmocnienie kontroli administracyjnej nad przejętymi obszarami. Rosyjskie władze wysłały do Mariupola trzy ciężarówki z ekranami, na których nadawane są kontrolowane przez państwo programy. Doradca mera Mariupola Petro Andriuszczenko przekazał, że okupanci przejmują kontrolę nad szkołami w portowym mieście nad Morzem Azowskim i przedłużyli rok szkolny do września, aby zapewnić dzieciom naukę w czasie lata według rosyjskich programów nauczania. Wspierane przez Rosję władze w Chersoniu poinformowały, że na terenach okupowanych będą dostępni rosyjscy operatorzy sieci komórkowych, a od czerwca emerytury będą wypłacane w rublach. Mieszkańcy Chersonia i Zaporoża będą mogli uzyskać rosyjskie dokumenty tożsamości w nowo utworzonych punktach paszportowych. Instytut Badań nad Wojną to amerykański niezależny think tank, utworzony w 2007 roku w Waszyngtonie. Zajmuje się analizami z zakresu polityki zagranicznej i bezpieczeństwa, w tym kwestiami militarnymi."
89;Pentagon ujawnia: Rosja straciła 1000 czołgów, 50 śmigłowców i 36 samolotów;https://wydarzenia.interia.pl/raporty/raport-ukraina-rosja/aktualnosci/news-pentagon-ujawnia-rosja-stracila-1000-czolgow-50-smiglowcow-i,nId,6053209;" Wysoki rangą przedstawiciel Pentagonu podał, że Rosja stracili w wojnie z Ukrainą co najmniej 1000 czołgów, ponad 50 śmigłowców i 36 samolotów. - Rosjanie ponieśli znaczące straty - przyznał w rozmowie z Radiem Swoboda.  Przedstawiciel Pentagonu skomentował także niedawną decyzję Rosji o dopuszczeniu do służby wojskowej mężczyzn powyżej 50. roku życia. Wcześniejszy limit wiekowy w Rosji wynosił 40 lat. - Widzimy, jak Rosjanie próbują znaleźć sposoby na uzupełnienie zasobów ludzkich - powiedział. Jak zauważył, dotąd Rosji nie udało się obalić rządu w Kijowie, a rosyjskie wojska zostały wypchnięte ze stolicy we wczesnych dniach inwazji. Urzędnik Pentagonu wskazał, że Rosja nadal uderza na terytorium Donbasu, jednak ukraińscy żołnierze stawiają silny opór. Amerykanie przewidują, że walki w Donbasie mogą być długotrwałe. Zdaniem źródła Radia Swoboda Ukraińcy dokonują stopniowych postępów wokół Charkowa i nie znaleźli się jeszcze ""w sytuacji patowej"". Podkreśliło ono także, że siły ukraińskie prowadzą kontrofensywę i odzyskują terytoria zajęte przez wojska rosyjskie w ciągu ostatnich trzech miesięcy. ZOBACZ: CNN: USA mogą wysłać systemy rakietowe dalekiego zasięgu Od początku inwazji na Ukrainę Rosja stracili około 29 750 wojskowych, w tym 150 w ciągu minionej doby - poinformował w piątek sztab generalny Sił Zbrojnych Ukrainy. Poprzedniej doby zniszczonych zostało m.in.: siedem rosyjskich czołgów, 11 transporterów opancerzonych, sześć systemów artyleryjskich, jeden pocisk manewrujący, jeden bezzałogowiec. Największe straty siły rosyjskie poniosły na kierunku Awdijewki w Donbasie."
90;Wojna w Ukrainie. Media: USA wyśle zaawansowane systemy rakietowe dalekiego zasięgu do Ukrainy;https://wydarzenia.interia.pl/raporty/raport-ukraina-rosja/aktualnosci/news-wojna-w-ukrainie-media-usa-wysle-zaawansowane-systemy-rakiet,nId,6053193;" Stany Zjednoczone przygotowują się do wysłania zaawansowanych systemów rakietowych dalekiego zasięgu do Ukrainy na prośbę władz w Kijowie; może to zostać ogłoszone w przyszłym tygodniu - informuje CNN, powołując się na anonimowe źródła w amerykańskiej administracji. W ciągu ostatnich tygodni ukraińscy politycy, na czele z prezydentem Wołodymyrem Zełenskim, zabiegali o przekazanie Ukrainie przez USA wieloprowadnicowych wyrzutni rakiet MLRS. Ta amerykańska broń może razić cele rakietami na odległość setek kilometrów, co zdaniem strony ukraińskiej mogłoby być przełomem w wojnie z Rosją. Innym systemem, o jaki prosi Ukraina, jest lekka wieloprowadnicowa wyrzutnia rakiet HIMARS. Administracja prezydenta USA Joe Bidena zastanawiała się od tygodni, czy powinna przekazać te systemy rakietowe Ukrainie. Problem został poruszony w zeszłym tygodniu w czasie dwóch spotkań w Białym Domu zwołanych w celu omówienia polityki bezpieczeństwa narodowego - informuje stacja za amerykańskimi urzędnikami. Jak podaje CNN, sednem sprawy była ta sama obawa, z którą zmagała się amerykańska administracja od początku rosyjskiej inwazji na Ukrainę: czy przekazywanie Ukraińcom coraz cięższej broni będzie postrzegane przez Rosję jako prowokacja, która mogłaby wywołać jakiś odwet przeciwko USA. Innym zmartwieniem administracji Bidena było, czy Stany Zjednoczone mogą sobie pozwolić na oddanie broni tak wysokiej jakości. Jednak - jak przekazują źródła CNN - w zeszłym tygodniu przedstawiciele Pentagonu spotkali się z dyrektorem koncernu zbrojeniowego Lockheed Martin, aby przedyskutować zwiększenie produkcji wyrzutni MLRS. Demokratyczny senator Jason Crow, który w maju był Kijowie w składzie delegacji Kongresu USA, przekazał CNN, że wierzy, iż systemy rakietowe są kluczowe dla osiągnięcia przełomu w walce Ukrainy z Rosją. Wyjaśnił, że Rosja używa konwencjonalnej artylerii, która ma zasięg około 50 km i jej wojska by się nie zbliżyły do ukraińskich ośrodków miejskich, gdyby armia ukraińska posiadała wieloprowadnicowe systemy rakietowe. Jak dodał, pozbawiłoby to siły rosyjskie możliwości stosowania taktyki oblężniczej, do czego się często uciekają. "
91;Hanna Gronkiewicz-Waltz: Chciałabym zostać Honorową Obywatelką Warszawy;https://wydarzenia.interia.pl/kraj/news-hanna-gronkiewicz-waltz-chcialabym-zostac-honorowa-obywatelk,nId,6053172;" Była prezydent Warszawy Hanna Gronkiewicz-Waltz zdradziła, że chciałaby zostać honorową obywatelką stolicy. - Czy tak się stanie, zależy od radnych - przyznała. A ci nie są w tej sprawie jednomyślni: propozycję uhonorowania jej w ten sposób przedstawili radni KO. Przeciwko są radni PiS. Rada Warszawy o przyznaniu honorowego obywatelstwa miasta ma decydować w czerwcu. Obok zaproponowanej przez radnych KO Hanny Gronkiewicz-Waltz uhonorowany może też zostać mer Kijowa Witalij Kliczko, którego zgłosili radni PiS. Była prezydent miasta zapytana w Radiu Zet, czy chciałaby zostać Honorową Obywatelką Warszawy, opowiedziała: ""Myślę, że tak"". Jak zaznaczyła, decyzja należy do radnych. Na uwagę, że PiS sprzeciwia się jej kandydaturze z uwagi na tzw. aferę reprywatyzacyjną, Gronkiewicz-Waltz odparła, że PiS niczego nie poprawiło ani nie zmieniło w tym zakresie, a kamienice z lokatorami były również ""oddawane"" za prezydentury Lecha Kaczyńskiego. W ocenie byłej prezydent ""akcja"" przeciwko niej ma coraz bardziej polityczny charakter. Jej zdaniem to, że lokatorzy tracili dach nad głową, jest winą państwa polskiego, które do tej pory nie uchwaliło ustawy reprywatyzacyjnej. Wśród swoich inicjatyw, które miały przeciwdziałać skutkom reprywatyzacji, wymieniła m.in. doprowadzenie do uchwalenia tzw. małej ustawy reprywatyzacyjnej. Nad kandydatami do tytułu Honorowego Obywatela Warszawy radni zwykle głosują zbiorczo. Klub PiS wzywa klub KO, który ma większość w warszawskiej radzie, aby nad uhonorowaniem Hanny Gronkiewicz-Waltz i Witalija Kliczki rada decydowała jednak osobno."
92;Rosyjska telewizja przepowiada kanibalizm w Wielkiej Brytanii na podstawie felietonu Clarksona;https://wydarzenia.interia.pl/zagranica/news-rosyjska-telewizja-przepowiada-kanibalizm-w-wielkiej-brytani,nId,6053124;" ""Głód sprawia, że ludzie zjadają swoich sąsiadów"" - stwierdził żartobliwie Jeremy Clarkson w swoim felietonie w ""The Sunday Times"". Na efekt działań rosyjskiej propagandy nie trzeba było długo czekać. Kanał telewizyjny TsargradTV stworzył materiał o rzekomym kanibalizmie w Wielkiej Brytanii wskutek wojennych sankcji. Odnosząc się do artykułu Jeremy'ego Clarksona, w TsargradTV podano, że ""dziennikarze zaczynają mówić na głos straszne rzeczy, przypominając o ryzyku kanibalizmu"". Źródłem takich wniosków były słowa Clarksona w felietonie w ""The Sunday Times"": ""Politycy mówią, że 'monitorują sytuację', co oznacza, że nie robią nic, ale pewnego dnia będą musieli, bo o ile ludzie mogą żyć bez ogrzewania, ubrań, a nawet seksu, to nie mogą żyć bez jedzenia. Głód sprawia, że ludzie zjadają swoich sąsiadów"".   Materiał, który został wyemitowany na kanale TsargradTV, został zatytułowany: ""Zimno, głód, kanibalizm: Londyn wpadł do własnego ukraińskiego dołu"" i sugeruje, że przez coraz większe koszty życia w Wielkiej Brytanii w kraju tym wkrótce może dojść do kryzysu kanibalizmu. Jak przekazano:    ""Kryzys żywnościowy na świecie wkrótce osiągnie swój szczyt. W Wielkiej Brytanii nabiera już takiego rozpędu, że jedzenie własnego gatunku przewidział popularny brytyjski dziennikarz Jeremy Clarkson. Według niego winna jest Ukraina i wszystko, co wiąże się z tą nie do końca udaną formacją państwową. Półki w sklepach spożywczych są puste, co dalej z ludźmi?"".   TsargradTV, którego właścicielem jest oligarcha Konstantin Małofiejew, bliski współpracownik Władimira Putina, podaje także: ""Sprawy w Wielkiej Brytanii nie mają się dobrze. Podczas gdy politycy bawią się w ukraiński kryzys, ich własna ludność przygotowuje się do śmierci głodowej"".   Materiał poprzedzony został słowami ""Bez złośliwości. Tylko fakty"". "
93;"Doradca Zełenskiego apeluje o dostawy broni. ""Nadszedł czas, aby odpowiedzieć""";https://wydarzenia.interia.pl/raporty/raport-ukraina-rosja/aktualnosci/news-doradca-zelenskiego-apeluje-o-dostawy-broni-nadszedl-czas-ab,nId,6053141;" Mychajło Podolak, doradca prezydenta Ukrainy Wołodymyra Zełenskiego zaapelował na Twitterze o dostawy broni. Pokazał też nagranie, na którym widać, jak działają rosyjskie miotacze ognia. ""Rosja używa najcięższej broni, pali ludzi żywcem. Może nadszedł czas, aby odpowiedzieć na te nieludzkie działania"" - napisał Podolak.  Na nagraniu, które pokazał na Twitterze Mychajło Podolak, widać serię wybuchów. Jak pisze doradca prezydenta, tak działa rosyjski system miotaczy ogniem ""Solntsepek"". ""Niektórzy partnerzy wahają się, czy dostarczyć niezbędną broń w obawie przed eskalacją. Eskalacja?! Rosja już teraz używa najcięższej broni niejądrowej przeciwko Ukraińcom, która pali ludzi żywcem"" - pisze.  I dodaje, że może nadszedł czas, aby odpowiedzieć na te nieludzkie działania i przekazać Ukrainie MLRS (amerykańska wyrzutnia rakietowa - red.).  Doradca Zełenskiego ostrzegł też, że jeśli Ukraińcy nie otrzymają jak najszybciej wieloprowadnicowych wyrzutni rakietowych, koszty wojny będą wyższe. - Jeśli Rosja nie przegra, to rewanżyzm, rosyjski szowinizm będą tylko rosnąć. (...) I III wojna światowa, której tak się wszyscy boją, na pewno będzie - powiedział Podolak, cytowany w piątek przez portal Espreso. Według niego Rosja będzie ""nienawidzić dużo bardziej"" Ukrainę, która - jak dodał - ""poniżyła"" ją, ""dowiodła, że nie jest ona drugą armią świata"". - I będą chcieli się zemścić - ocenił Podolak. Zaznaczył też, że wewnętrzna transformacja polityczna Rosji rozpocznie się tylko w przypadku rosyjskiej przegranej w wojnie. ZOBACZ TAKŻE: Ukraiński wywiad: Działania wojenne potrwają do najmniej do końca roku"
94;Młodzi odpowiadają na apel Morawieckiego. Napisali do rówieśników z Norwegii;https://wydarzenia.interia.pl/raporty/raport-ukraina-rosja/aktualnosci/news-mlodzi-odpowiadaja-na-apel-morawieckiego-napisali-do-rowiesn,nId,6053129;" ""Wiemy o tym, że obawiacie się postrzegania Norwegii jako kraju 'zarabiającego na wojnie' (war profiteer) i już teraz działacie, aby tak nie było. Wierzymy przecież, że jako młodzi Norwegowie nie chcecie, aby Wasz kraj 'żerował' na toczącej się wojnie wywołanej przez Rosję"" - czytamy w apelu organizacji młodzieżowych z Polski do rówieśników w Norwegii. Pismo to pokłosie słów premiera Mateusza Morawieckiego.  Premier Mateusz Morawiecki podczas Ogólnopolskiego Kongresu Dialogu Młodzieżowego w Warszawie odniósł się do postawy Norwegów, którzy jego zdaniem ""żerują"" na spowodowanej wojną sytuacji, czerpiąc większe korzyści ze wzrostu sprzedaży ropy i gazu. - Powinni się tym błyskawicznie podzielić - uznał. Apelował, by młodzi pisali o tym do swoich przyjaciół w Norwegii. Interia otrzymała apel ""organizacji młodzieżowych z Polski do środowisk młodzieżowych w Norwegii"". List zainicjowany został przez Uczestników Ogólnopolskiego Kongresu Dialogu Młodzieżowego, a apel poparty przez kilkadziesiąt organizacji młodzieżowych. Pismo przekazano bezpośrednio do największych środowisk młodzieżowych w Norwegii oraz do norweskich mediów. ""Wiemy o tym, że obawiacie się postrzegania Norwegii jako kraju 'zarabiającego na wojnie' (war profiteer) i już teraz działacie, aby tak nie było. Wierzymy przecież, że jako młodzi  Norwegowie nie chcecie, aby Wasz kraj 'żerował' na toczącej się wojnie wywołanej przez  Rosję"" - czytamy w apelu. Młodzi zwrócili też uwagę, że ""w każdej sekundzie Norwegia  zarabia około 50 tys. koron (ponad 5 tys. euro) więcej niż oczekiwano"". Młodzi w apelu napisali, że ""dzisiaj wszyscy stajemy wobec dziejowych decyzji"".  ""Takie podejmują ci, którym  powierzyliśmy demokratyczną władzę w naszych państwach. Właśnie dlatego zwracamy się  do Was, młodzi Przyjaciele z Norwegii, z apelem o podjęcie działań mających na celu  przeznaczenie części tych wielkich, dodatkowych zysków finansowych na rzecz wolnej i  demokratycznej Ukrainy. Zachęcajcie polityków z Waszego kraju - przede wszystkim  Rząd Norwegii do tego, aby przekierowali nadmiarowe zyski ze sprzedaży norweskich  surowców właśnie na pomoc Ukrainie, która dzisiaj bardzo tego potrzebuje! Wasz głos  może być słyszalny i decydujący - to również w Waszych rękach jest dzisiaj los całego wolnego  świata!"" - czytamy. Dodano, że na działania młodych czekają Ukraińcy, którzy dzisiaj walczą i którzy musieli uciekać przed wojną. ""Wierzymy w Waszą solidarność! Odwagi Przyjaciele"". O słowa, które padły na Ogólnopolskim Kongresie Dialogu Młodzieżowego, premier był pytany w wywiadzie dla Interii.  - Język negocjacji - zwłaszcza gdy stawka jest tak wysoka jak dziś - bywa twardy. A część naszej opozycji ma zwyczaj podkulania ogona pod siebie oraz czekania aż jakieś jabłko samo nam wpadnie do fartuszka. My odeszliśmy od takiej naiwnej strategii, a właściwie - braku strategii. Sami staramy się wytyczać ścieżki i inspirować innych do właściwych zachowań. Nie tylko ja uważam, że nadmiarowe zyski Norwegii powinny być częściowo przeznaczone na odbudowę Ukrainy, tak twierdzi również ogromna część opinii publicznej Zachodu, ale też niektórzy norwescy politycy - wyjaśnił szef rządu. - Na początku wojny poleciałem do Berlina, aby osobiście spotkać z kanclerzem Scholzem i prosto w oczy powiedzieć mu, że bierność w obliczu wojny jest grzechem, którego historia nam nie wybaczy. Później tydzień po tygodniu polityka obronna Niemiec znacznie się zmieniała. Ta sytuacja pokazuje, że nie można mieć kompleksów i wiecznie czekać na to, co powie Zachód. Jestem przekonany, że niedługo usłyszymy w unijnym mainstreamie, że w sprawie Norwegii trzeba postąpić tak, jak mówiłem - dodał. Cały wywiad z premierem Mateuszem Morawieckim można przeczytać tutaj.   "
95;Media: Ukraińscy ochotnicy czują się opuszczeni przez dowództwo ;https://wydarzenia.interia.pl/raporty/raport-ukraina-rosja/aktualnosci/news-media-ukrainscy-ochotnicy-czuja-sie-opuszczeni-przez-dowodzt,nId,6053079;" Uwięzieni w okopach ukraińscy ochotnicy jedli codziennie ziemniaki, gdy siły rosyjskie ostrzeliwały ich artylerią i rakietami na kluczowej wschodniej linii frontu. Mniejsi liczebnie, niewyszkoleni i trzymający w ręku tylko lekką broń mężczyźni modlili się o zakończenie ostrzału - i o to, by Ukraina przestała atakować Rosję swoimi czołgami - pisze ""Washington Post"", powołując się na relacje ukraińskich żołnierzy. Filmy z ataków na rosyjskie czołgi lub pozycje są codziennie publikowane w mediach społecznościowych. Artyści tworzą patriotyczne plakaty, bilbordy i koszulki. Poczta wydała nawet znaczki upamiętniające zatopienie rosyjskiego okrętu wojennego ""Moskwa"" na Morzu Czarnym. Siły ukraińskie zdołały udaremnić rosyjskie starania o zdobycie Kijowa i Charkowa oraz odniosły zwycięstwa na polach bitew na wschodzie. Doświadczenia dowódcy kompanii ochotników w Donbasie Serhija Lapko pokazują jednak inny, bardziej realistyczny obraz konfliktu na Ukrainie - pisze ""WP"". Ukraina, podobnie jak Rosja, podała skąpe informacje na temat zgonów żołnierzy czy strat sprzętu wojskowego. Jak donosi jednak amerykański dziennik, po trzech miesiącach wojny z kompanii ochotników w Donbasie, liczącej 120 osób, została tylko połowa. Liczba ta spadła nie tylko z powodu śmierci czy ran żołnierzy, ale też ich dezercji.  Ochotnicy walczący w Ukrainie do 24 lutego byli cywilami i nie spodziewali się, że zostaną wysłani na jedną z najniebezpieczniejszych linii frontu we wschodniej Ukrainie. - Nasze dowództwo nie bierze odpowiedzialności - powiedział Lapko cytowany przez dziennik. - Przypisują sobie tylko nasze osiągnięcia. Nie dają nam wsparcia - dodał. M.in. Lapko i porucznik Witalij Khrus wycofali się w tym tygodniu z linii frontu. Wiedzieli, że mogą stanąć za to przed sądem wojskowym i grozi im więzienie. Rzecznik ukraińskiego wojska odmówił komentarza ""ad hoc"", mówiąc, że udzielenie odpowiedzi zajmie wiele dni.  Szef regionalnej administracji wojennej w obwodzie ługańskim Serhiy Haidai powiedział z kolei, że ""wojna niszczy ludzi"". Przyznał też, że wielu ochotników nie zostało odpowiednio przeszkolonych, ponieważ władze ukraińskie nie spodziewały się inwazji Rosji. Powiedział jednak, że wszyscy żołnierze mają opiekę: ""Mają dość środków medycznych i żywności. Jedynym problemem jest to, że są ludzie, którzy nie są gotowi do walki"". Ale obawy Lapko i Khrusa zostały ostatnio powtórzone przez pluton 115. brygady 3. batalionu, stacjonującego w pobliżu w oblężonym mieście Siewierodonieck. W filmie przesłanym do Telegramu 24 maja i potwierdzonym jako autentyczny przez doradcę Haidaia ochotnicy powiedzieli, że nie będą już walczyć, ponieważ brakuje im odpowiedniej broni, wsparcia i przywództwa. - Jesteśmy wysłani na pewną śmierć - powiedział wolontariusz, czytając przygotowany tekst, dodając, że podobne wideo nakręcili członkowie 115. brygady 1. batalionu.  Ukraińskie wojsko odrzuciło twierdzenia ochotników we własnym filmie opublikowanym w internecie, twierdząc, że ""dezerterzy"" mieli wszystko, czego potrzebowali do walki: ""Myśleli, że przyjechali na wakacje"", powiedział jeden z członków służby. ""Dlatego opuścili swoje pozycje"".  Kilka godzin po tym, jak ""Washington Post"" przeprowadził wywiad z Lapko i Khrusem, członkowie ukraińskiej służby bezpieczeństwa wojskowego przybyli do ich hotelu i zatrzymali niektórych swoich ludzi, oskarżając ich o dezercję. "
96;Kosiniak-Kamysz: Złożymy poprawki do nowelizacji ustawy SN w Senacie;https://wydarzenia.interia.pl/kraj/news-kosiniak-kamysz-zlozymy-poprawki-do-nowelizacji-ustawy-sn-w-,nId,6053100;" - Złożymy w Senacie poprawki do nowelizacji ustawy o Sądzie Najwyższym, bez ich przyjęcia Polska może nie otrzymać środków europejskich, mimo zatwierdzenia KPO - zapowiedział w piątek prezes PSL Władysław Kosiniak-Kamysz. Dodał, że ""z jego informacji wynika, że dopiero gdy nowela zostanie 'naprawiona' w Senacie, będą szanse na środki europejskie"". - Czym innym jest zatwierdzenie KPO, mam nadzieję, że do niego dojdzie, myślę, że realny jest termin przyszłego tygodnia, a czym innym jest uruchomienie środków (z KPO) i tu jest warunkowość spełnienia zasad praworządności. A ta ustawa w tej formule nie przywraca praworządności - powiedział prezes PSL w Polsat News. Jego zdaniem niezrozumiałe jest np. wycofanie przez PiS w ostatniej chwili poprawki zakładającej, że tzw. test bezstronności sędziego obejmowałby prawomocne orzeczenia, zapadłe w przeszłości. - Opozycja jest odpowiedzialna, naprawi tę ustawę w Senacie i doprowadzi do odblokowania tych środków - zapowiedział polityk. Dopytywany o możliwości odrzucenia senackich poprawek przez PiS ocenił, że ""odrzucenie tych poprawek w Sejmie będzie działaniem na szkodę"". Pytany, jakie to będą poprawki szef PSL podał, że przede wszystkim będzie to odesłanie w stan spoczynku sędziów Izby Dyscyplinarnej. Po drugie będzie to wymóg siedmioletniego doświadczenia sędziów, zasiadających w Izbie Odpowiedzialności Zawodowej, a po trzecie przywrócenie do orzekania tych sędziów, którzy w niesłuszny sposób zostali od niego odsunięci. - Jeżeli chcemy usprawnić wymiar sprawiedliwości, jeśli chcemy przywrócić zasady praworządności, jeśli chcemy mieć gwarancje środków z KPO w lipcu i sierpniu, trzeba to przyjąć - podkreślił prezes PSL. Jak dodał, Senat powinien się zająć ustawą o SN ""jak najszybciej"". Poinformował, że rozmawiał w tej sprawie z marszałkiem Senatu Tomaszem Grodzkim. Uchwalona w czwartek nowelizacja ustawy o SN zakłada przede wszystkim likwidację Izby Dyscyplinarnej SN. Zgodnie z ustawą sędziowie, którzy teraz orzekają w Izbie Dyscyplinarnej, mają mieć możliwość przejścia do innej izby lub w stan spoczynku. W SN ma zostać utworzona Izba Odpowiedzialności Zawodowej. Spośród wszystkich sędziów SN, z wyjątkiem m.in. prezesów izb SN, miałyby być wylosowane 33 osoby, spośród których prezydent wybierać ma na pięcioletnią kadencję 11 sędziów do składu Izby Odpowiedzialności Zawodowej. Przewidziany w noweli ""test bezstronności i niezawisłości sędziego"" ma dać każdemu obywatelowi - jak wskazywał prezydent - prawo do rozpatrzenia jego sprawy przez bezstronny i niezawisły sąd. Wniosek o zbadanie wymogów niezawisłości i bezstronności ma mieć prawo złożyć strona lub uczestnik postępowania. Przed uchwaleniem całej nowelizacji posłowie przyjęli 15 poprawek zgłoszonych głównie przez klub PiS podczas drugiego czytania i pozytywnie zaopiniowanych przez sejmową komisję sprawiedliwości. Na mocy jednej z przyjętych znaczną większością głosów poprawek z nowelizacji wykreślono preambułę. W nowelizacji nie znalazły się jednak ostatecznie zapisy, które miały przywrócić możliwość przeprowadzania ""testu niezawisłości i bezstronności sędziego"" w stosunku do już zapadłych, prawomocnych orzeczeń. Zakładały one możliwość składania w terminie sześciu miesięcy od dnia wejścia w życie ustawy wniosków, że zapadłe prawomocne orzeczenie zostało wydane z naruszeniem standardu niezawisłości i bezstronności. Przepisy przewidujące procedurę ewentualnego weryfikowania zapadłych już orzeczeń po poprawce Solidarnej Polski zostały wykreślone z pierwotnego projektu na etapie pierwszego czytania. W środę klub PiS zgłosił w drugim czytaniu dwie poprawki generalnie przywracające tę procedurę w odniesieniu do prawomocnych orzeczeń. W czwartek szef klubu PiS Ryszard Terlecki bezpośrednio przed głosowaniami powiedział, że klub PiS wycofał dwie poprawki dotyczące tej kwestii. Oznacza to, że w uchwalonej nowelizacji ""test bezstronności"" nie odnosi się do orzeczeń, które już są prawomocne. Konieczność zmian dotyczących Izby Dyscyplinarnej SN ma związek z tym, że Trybunał Sprawiedliwości UE latem 2021 r. zobowiązał Polskę do natychmiastowego zawieszenia stosowania przepisów odnoszących się do uprawnień Izby Dyscyplinarnej w kwestiach m.in. uchylania immunitetów sędziowskich. Za niewykonanie tego postanowienia TSUE nałożył na Polskę karę miliona euro dziennie. Komisja Europejska wciąż nie zaakceptowała złożonego już ponad rok temu przez polski rząd Krajowego Planu Odbudowy, czyli dokumentu opisującego sposób wydatkowania środków z Funduszu Odbudowy UE. Pod koniec października zeszłego roku przewodnicząca KE Ursula von der Leyen postawiła warunek, by w polskim KPO znalazło się zobowiązanie rządu do likwidacji Izby Dyscyplinarnej SN. W czwartek premier Morawiecki oświadczył w Sejmie, że Komisja Europejska przyjrzała się noweli ustawy o SN, którą zaprezentował prezydent Andrzej Duda i ""stwierdziła, że stanowi ona wrota do KPO"". - Zakończyliśmy negocjacje kamieni milowych. I chcę Wysokiej Izbie powiedzieć, że w przyszły czwartek, 2 czerwca przyjedzie tutaj przewodnicząca Komisji Europejskiej Ursula von der Leyen na podpisanie kamieni milowych związanych z KPO - powiedział szef rządu."
97;Podolak: Jeśli Rosja wygra, będzie III wojna światowa;https://wydarzenia.interia.pl/raporty/raport-ukraina-rosja/aktualnosci/news-podolak-jesli-rosja-wygra-bedzie-iii-wojna-swiatowa,nId,6053084;" ""Jeśli Rosja wygra z Ukrainą, rosyjski szowinizm wzmocni się i będzie III wojna światowa"" - stwierdził Mychajło Podolak, doradca prezydenta Wołodymyra Zełenskiego. Ostrzegł, że jeśli jego kraj nie otrzyma jak najszybciej wieloprowadnicowych wyrzutni rakietowych, koszty wojny będą wyższe. ""Jeśli Rosja nie przegra, to rewanżyzm, rosyjski szowinizm będą tylko rosnąć. (...) I III wojna światowa, której tak się wszyscy boją, na pewno będzie"" - powiedział doradca prezydenta, cytowany w piątek przez portal Espreso. Według niego Rosja będzie ""nienawidzić dużo bardziej"" Ukrainę, która - jak dodał - ""poniżyła"" ją, ""dowiodła, że nie jest ona drugą armią świata"". ""I będą chcieli się zemścić"" - ocenił Podolak. Zaznaczył też, że wewnętrzna transformacja polityczna Rosji rozpocznie się tylko w przypadku rosyjskiej przegranej w wojnie. Tymczasem Rosjanie nie przestają atakować na wschodzie Ukrainy. Co najmniej pięć osób zginęło minionej doby w obwodzie ługańskim - poinformował w piątek rano szef władz tego regionu Serhij Hajdaj. - Przeciwnik ostrzeliwuje osiedla mieszkaniowe w Siewierodoniecku bez przerwy - przekazał. Cztery osoby zginęły we wrogich ostrzałach w Siewierodoniecku, a jedna w miejscowości Komyszuwacha. W Lisiczańsku ostrzelano posterunek policji, ale nikt nie ucierpiał. W regionie zniszczonych jest wiele budynków."
98;Brazylia: Mieszkaniec udusił się w radiowozie w trakcie interwencji policji;https://wydarzenia.interia.pl/zagranica/news-brazylia-mieszkaniec-udusil-sie-w-radiowozie-w-trakcie-inter,nId,6053061;" Oburzenie w Brazylii po śmierci czarnoskórego mieszkańca z problemami psychicznymi podczas interwencji policji. Genivaldo de Jesus Santos zmarł z powodu uduszenia, po tym jak funkcjonariusze wepchnęli go na tył radiowozu i wypuścili granat gazowy wewnątrz pojazdu - podaje Guardian. 38-latek został zatrzymany przez federalną policję drogową w mieście Umbaúba w środę. Jak można zobaczyć na nagraniu wideo z incydentu, obecnych jest przy nim dwóch funkcjonariuszy w hełmach, którzy trzymają bagażnik zamknięty na jego poruszających się nogach, podczas gdy chmury gazu wydostają się z pojazdu.   - Zabiją tego faceta - mówi jeden ze świadków wydarzenia, gdy nogi Santosa nieruchomieją.   Sekcja zwłok potwierdziła, że Santos zmarł wskutek uduszenia.    Jak przekazał świadek incydentu, siostrzeniec Santosa, Alisson de Jesus, ostrzegał policję, że mężczyzna źle się czuje, zanim wypuścili coś, co określił potem jako ""granat z gazem łzawiącym"". - To była sesja tortur - relacjonował lokalnej prasie.   W Brazylii, gdzie przemoc policji ze skutkiem śmiertelnym, jest powszechna i nieproporcjonalnie większa wobec czarnoskórej populacji, incydent wywołał oburzenie. Według Brazylijskiego Forum Bezpieczeństwa Publicznego w 2020 roku w Brazylii policja zabiła 6 416 osób, spośród których 80 proc. ofiar było czarnoskórych.   Przed czwartkowym pogrzebem Santosa mieszkańcy Umbaúba mieli zorganizować protest, podpalając opony na drodze, na której zginął i domagając się sprawiedliwości - donosi serwis informacyjny G1. Federalna policja drogowa w stanie Sergipe w oświadczeniu przekazała, że funkcjonariusze użyli ""technik unieruchamiających"" i ""narzędzi o niewielkim potencjale ofensywnym"" po tym, jak Santos stał się agresywny. Zgodnie z treścią oświadczenia Santos został zabrany do szpitala po tym, jak źle się poczuł w drodze na posterunek policji. Rodzina Santosa wskazała, że mężczyzna w momencie przybycia do szpitala już nie żył. Santos zmarł dzień po policyjnym nalocie w faweli Vila Cruzeiro w Rio de Janeiro, podczas którego zginęło 26 osób. Policja federalna zapowiedziała zbadanie sprawy śmierci Santosa. "
99;Teksas: Zmarł mąż zamordowanej nauczycielki. Osierocił czworo dzieci;https://wydarzenia.interia.pl/zagranica/news-teksas-zmarl-maz-zamordowanej-nauczycielki-osierocil-czworo-,nId,6053070;" Nie żyje mąż nauczycielki zamordowanej we wtorkowej strzelaninie w szkole w Uvalde w Teksasie. Mężczyzna osierocił czwórkę dzieci. Zmarł z powodu ataku serca i - jak twierdzi jego rodzina - z żalu po stracie żony. Irma Garcia była jedną z dwóch nauczycielek zabitych przez nastoletniego sprawcę podczas strzelaniny w Robb Elementary School w Teksasie. W szkole uczyła od 23 lat.   Jak podało BBC, jej mąż - Joe Garcia zmarł w czwartek na atak serca. Małżeństwo z 24-letnim stażem osierociło czworo dzieci - dwóch chłopców i dwie dziewczynki - w wieku od 12 do 23 lat.   Bratanek Irmy Garcii - John Martinez - napisał na Twitterze, że mężczyzna ""zmarł z żalu"" po swojej żonie.   Do czwartkowego wieczoru zbiórka pieniędzy dla rodziny Garcia osiągnęła próg 1,6 miliona dolarów. Organizuje ją kuzynka zmarłej nauczycielki, Debra Austin. ""Naprawdę wierzę, że Joe zmarł z powodu złamanego serca"" - napisała.   Sprawca strzelaniny kupił dwie sztuki broni z okazji swoich 18. urodzin, które świętował w maju tego roku. W wyniku wtorkowej strzelaniny zginęło 21 osób - 19 dzieci w wieku od siedmiu do 10 lat oraz dwoje dorosłych, w tym napastnik. Przed strzelaniną napastnik postrzelił także swoją babcię, której stan oceniany jako krytyczny.   W ciągu ostatnich 13 lat w Teksasie doszło do ośmiu masowych strzelanin, z których wiele wywołało debatę publiczną na temat zmian prawnych uniemożliwiających ich przeprowadzanie. Zdaniem Uniwersytetu w Teksasie 40 proc. mieszkańców stanu popiera zaostrzenie prawa o dostępie do broni. W ciągu 13 ostatnich lat jednak zdecydowana większość przyjętych przez republikańskie władze stanu ustaw rozszerza zakres dostępności do broni palnej."
100;"Rosyjski deputowany grozi Europie bronią jądrową. ""USA nie kiwną palcem""";https://wydarzenia.interia.pl/raporty/raport-ukraina-rosja/aktualnosci/news-rosyjski-deputowany-grozi-europie-bronia-jadrowa-usa-nie-kiw,nId,6053040;" W rosyjskiej telewizji państwowej kolejny raz grożono Europie atakiem jądrowym. Tym razem słowa te padły z ust deputowanego Dumy Aleksieja Żurawlowa. - Jeśli zmusicie nas do użycia broni nuklearnej, nie będziemy mieli wyjścia. USA nawet nie kiwną palcem, by wam pomóc - podkreślił. Olga Skabiejewa to jedna z czołowych kremlowskich propagandystek. W jej programie ""60 Minut"" emitowanym na kanale Rossija-1 regularnie pojawiają się agresywne wypowiedzi gości na temat Zachodu, w tym również Polski.   Tym razem jeden z deputowanych Dumy Aleksiej Żurawlow poruszył temat ataku jądrowego na Europę.  - NATO wyciągnęło stary sprzęt, wysłali to do Ukrainy, ale co oni knują? Obecnie, w polskich ośrodkach treningowych, żołnierze są szkoleni, by używać najnowszej broni Sojuszu - podkreślił. Jednocześnie zaznaczył, że rosyjska gospodarka wciąż nie jest gotowa do wojny. - Nic nie zostało zrobione.  - Chyba wszyscy wiedzą, że to wojna nie przeciw Ukrainie, a z Zachodem? Kanclerz Niemiec Olaf Scholz ogłosił, że nie mogą zaakceptować rosyjskich warunków. Kim do diabła jesteś, draniu? Myślisz, że my zgodzimy się na twoje? Jeśli tego nie zrobisz, zmusimy cię. Jeśli zaś zmusicie nas do użycia broni nuklearnej, nie będziemy mieć innego wyboru - mówił Żurawlow.   Jego zdaniem USA - w razie rosyjskiego ataku nuklearnego na Europę - ""nie kiwną palcem i każą jej radzić sobie samej"".   - Mam nadzieję, że nie sugeruje pan, by tej broni użyć? - zapytała Skabiejewa.   - Nie. Mówię tylko, że Zachód eskaluje konflikt, dostarczając broń. Myślą, że przegramy, że wycofamy się z Krymu i innych części Ukrainy, przeprosimy i przyznamy do błędu? - odparł deputowany.   Na końcu wypowiedzi stwierdził, że - gdy Europa będzie już ""w proszku"" - USA powiedzą: ""Zdarza się. Tylko do nas nie strzelajcie""."
101;Wojna w Ukrainie. Dostawy broni od Zachodu. Jaka broń najbardziej skuteczna?;https://wydarzenia.interia.pl/raporty/raport-ukraina-rosja/aktualnosci/news-wojna-w-ukrainie-dostawy-broni-od-zachodu-jaka-bron-najbardz,nId,6053045;" Pociski do obrony przeciwlotniczej, systemy artyleryjskie krótkiego zasięgu i broń przeciwczołgowa - według Mathieu Boulegue, eksperta z Królewskiego Instytutu Spraw Międzynarodowych (Chatham House) w Londynie, to właśnie ta broń okazała się najskuteczniejsza w Ukrainie. Ekspert ocenił, że przekazywany przez Zachód sprzęt wojskowy znacząco poprawił sytuację Ukrainy. - Odpieranie przez Ukrainę rosyjskiej napaści jest oczywiście związane z dostawami przez Zachód broni, bo sprzęt, który wysyłamy przez ostatnie dwa miesiące przynosi efekt, ale nie tylko z tym. To także kwestia tego, że ukraińskie wojska używają go skutecznie. Jedną rzeczą jest wysyłanie samego sprzętu, ale drugą - demonstrowanie właściwym osobom we właściwym miejscu i właściwym czasie, jak go używać. I ta wojskowa logistyka do tej pory udaje się dobrze - wyjaśnia Boulegue. Dodaje, że to, iż ukraińskie siły zbrojne są w stanie utrzymywać wysoką intensywność działań militarnych przez ostatnie prawie trzy miesiące jest także skutkiem ich większej woli walki, lepszego morale, zdolności do dostrzegania rosyjskich błędów i umiejętności przekładania ich we własne taktyczne przewagi. - Te wszystkie czynniki łącznie są ważne. Dostawy broni poprawiły sytuację Ukrainy, ale są raczej jednym z czynników niż jedynym decydującym - wskazuje. Zapytany, co spośród przekazanej dotychczas pomocy zrobiło największą różnicę, Boulegue zaznacza, że nie mamy dokładnej listy tego, co Kijów otrzymał, bo nie wszystko jest ujawniane, ale jeśli chodzi o sprzęt stricte wojskowy, wymienia trzy elementy. - Są to pociski do obrony przeciwlotniczej, które pozwalają na zestrzeliwanie rosyjskich samolotów i dronów, broń przeciwczołgowa, która umożliwiła zatrzymanie natarcia lądowego, oraz systemy artyleryjskie krótkiego zasięgu, dzięki którym możliwe jest utrzymywanie rosyjskich wojsk na dystans - mówi.  Ale podkreśla, że choć niektóre efekty wymienionych dostaw wyglądają spektakularnie, to nie można zapominać o innych aspektach pomocy. - Dobrze jest mieć pociski, ale nie wygrasz wojny bez sprzętu medycznego czy racji żywnościowych. Dobrze jest zestrzelić samolot, ale nikt nie pójdzie na front bez hełmu czy amunicji do karabinu maszynowego. Dopiero te wszystkie rzeczy razem dają efekt i widzimy to teraz na polu bitwy - mówi Boulegue. Ekspert wskazuje, że zachodnie dostawy sprzętu dla Ukrainy zniwelowały przewagę, którą Rosja miała przed rozpoczęciem wojny, ale tylko jeśli chodzi o wojska lądowe, bo w lotnictwie i marynarce ona nadal jest ogromna. - Ukraina nie ma obecnie prawdziwej marynarki. Miała siły patrolowe na Morzu Azowskim, ale w 2014 r. straciła większość zasobów i nie jest ona teraz krajem morskim w znaczeniu militarnym. Możliwości jej lotnictwa też są bardzo ograniczone. Nie może konkurować z Rosją, jeśli chodzi o kontrolę nad przestrzenią powietrzną. Jedynym rozwiązaniem, by niwelować przewagę Rosji są działania z ziemi i to właśnie robią Ukraińcy od początku wojny przy użyciu systemów przeciwlotniczych - mówi Boulegue. Przypominając o strefie zakazu lotów, której utworzenia chciały władze w Kijowie czy o pomyśle przekazania przez Polskę myśliwców, wyjaśnia jednak, że ukierunkowanie pomocy na siły lądowe ma uzasadnienie. - Jeśli chcesz osiągnąć realny efekt militarny, trzeba brać pod uwagę rachunek zysków i kosztów. Znacznie taniej jest wysłać tysiące pocisków Javelin, tysiące systemów przeciwlotniczych Stinger niż przeszkolić jednego czy dwóch pilotów myśliwca. Jeśli wystrzelisz Javelina i nie trafisz w cel, używasz następnego, użyjesz Stingera, zastępujesz go kolejnym. W przypadku myśliwców mówimy o 100-150 milionach dolarów za sztukę i szkoleniu pilotów, które nie trwa tygodnie, lecz miesiące, zanim są gotowi do walki. Biorąc pod uwagę pilność sytuacji, trzeba patrzeć, co szybciej przyniesie strategiczny efekt. Z punktu widzenia militarnego planowania to ma sens. Te Javeliny, Stingery, cały lądowy sprzęt przeciwlotniczy dają znacznie większy efekt niż dałyby samoloty - przekonuje Boulegue. Dodaje, że to samo tyczy się okrętów. Jak podkreśla, ważne jest, że to władze Ukrainy mówią, czego najbardziej potrzebują i jeśli jest to możliwe, dostają to, co jest znacznie lepszym rozwiązaniem niż przekazywanie im tego, co kraje zachodnie akurat mają ""na zbyciu"", niezależnie od tego, czy jest to ukraińskim wojskom realnie potrzebne, czy też nie.  Wskazuje jednak, że problemem będzie to, jak w jaki sposób podtrzymywać wysiłek wojenny Ukraińców w długim okresie, jeśli wojna wejdzie w fazę pozycyjną. - Sądzę, że nie dłużej niż w ciągu kilku tygodni pozycje na froncie zaczną się stabilizować i wojna wejdzie w fazę pozycyjną, w której konflikt będzie mniej intensywny, ale może się ciągnąć nawet przez następne lata - uważa Boulegue."
102;"Włochy: Afera ""bunga bunga"". Urząd Rady Ministrów chce 10,5 mln euro odszkodowania";https://wydarzenia.interia.pl/zagranica/news-wlochy-afera-bunga-bunga-urzad-rady-ministrow-chce-10-5-mln-,nId,6053016;" 10,5 mln euro - takiej wysokości odszkodowania za ""gigantyczną hańbę"" domaga się od uczestników afery ""bunga bunga"" włoski Urząd Rady Ministrów. Chodzi o imprezy organizowane w domu Silvia Berlusconiego, kiedy był premierem.
 Media informują, że żądanie zadośćuczynienia przedstawiła pełnomocniczka Urzędu Rady Ministrów podczas trwającego w Mediolanie kolejnego procesu dotyczącego zabaw w domu ówczesnego szefa rządu z udziałem młodych kobiet. Oskarżony jest zarówno Berlusconi, jak i ponad 20 uczestniczek przyjęć, a sprawa dotyczy korupcji w postępowaniu sądowym.  Byłemu premierowi zarzuca się przekupienie kobiet, by nie ujawniły w zeznaniach szczegółów na temat spotkań, które sam przedstawiał jako ""eleganckie kolacje"". W ten sposób, jak argumentuje prokurator, kupił sobie ich milczenie. Prokurator zażądał dla 85-letniego byłego szefa rządu, lidera partii Forza Italia i obecnie eurodeputowanego, sześć lat więzienia oraz konfiskaty 10,8 mln euro. Urząd Rady Ministrów ma w tym procesie status strony poszkodowanej. Reprezentująca go adwokat Gabriella Vanadia zażądała odszkodowania za straty wizerunkowe. Kwoty 10,5 mln euro domaga się od wszystkich oskarżonych za to, że wydarzenia w domu Berlusconiego w Arcore, zwłaszcza określenie ""bunga bunga"" przyniosły gigantyczny wstyd instytucji kraju, na czele której stał. "
103;Ukraińska cerkiew prawosławna wezwała do zdetronizowania moskiewskiego patriarchy Cyryla;https://wydarzenia.interia.pl/raporty/raport-ukraina-rosja/aktualnosci/news-ukrainska-cerkiew-prawoslawna-wezwala-do-zdetronizowania-mos,nId,6053008;" Ukraińska cerkiew prawosławna wezwała do potępienia i zdetronizowania moskiewskiego patriarchy Cyryla za popełnione przez niego ""duchowe zbrodnie"" - napisał na Facebooku metropolita Epifaniusz, głowa Ukraińskiej Cerkwi Prawosławnej. Ocenił, że jednym z kierunków walki jest na przeciwstawianie się ""ideologii rosyjskiego świata"".  ""Musimy zrozumieć, że każdy dzień naszego życia, niezależnie od tego, gdzie znajdujemy się w Ukrainie, kosztuje nas drogo. Nasi obrońcy walczą ze nie na froncie. Wszyscy mamy obowiązek walczyć za wolność, za prawdę - każdy na swoim miejscu i poprzez misję, do której został powołany"" - napisał metropolita. Podkreślił, że jeden z głównych kierunków tej walki polega na przeciwstawianiu się ""ideologii 'rosyjskiego świata', tej faszystowskiej, zbrodniczej doktrynie owiniętej w błyszczące szaty kazań Cyryla i jego popleczników"".    Jak poinformował metropolita Epifaniusz, Rada Biskupów, która ostatnio obradowała w cerkwi św. Zofii w Kijowie, potępiła tę ideologię ""rozpowszechnianą przez Patriarchat Moskiewski jako doktrynę heretycką, opartą na podziale kościoła na gruncie narodowościowym"". Metropolita wezwał w imieniu Rady Biskupów do potępienia i pozbawienia tronu moskiewskiego patriarchy Cyryla jako jednego z ""twórców i propagatorów tej doktryny"". "
